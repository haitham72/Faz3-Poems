poem_id,Title_cleaned,Poem_line_cleaned
1,لا تسال مجرب,"حبيبتي حالي من الشوق داني      اشرق بحبك .. واعود اغرب
اناني ف وصلك لكن يالاناني      تري الانانيه ف طبعك تخرب
لحظات حبك حطمت لي كياني      والحزن من بين المحاني تسرب
تسرب وصكت عليه المحاني      كنه لوصلك بالجروح يتقرب
يا معرب الانساب خدر العياني      سلم العرب لا تجهله يالمعرب
شربت حبك لين فاض الحناني      وقامت عروقي من غلاك تشرب"
2,ثلاث مرات,"ثلاث مرات .. وانت تدور فراقي      وثلاث مرات .. وانا اقول لا ترحل
الظاهر ان الغلا ما عاد له باقي      بيني وبينك اشوف الوضع مستفحل
عشره زمن تجبر المشتاق يشتاقي      سحلتها بالهجر ، والوصل ما يسحل
عليك صابر ، وهذي قيمه اخلاقي      لان ارض الوفا دون الوفا تمحل
ولانك الغالي اللي حرك اشواقي      بمكحلات العيون اللي بلا مكحل
بالرقه .. انت الارق ، وذوقك الراقي      وبين الخصور النواحل خصرك الانحل
وقلوب عشاقك اللي كثر عشاقي      عيونهم نحل ، لان شفاتك المنحل
اصعب سءال ف حياه العاشق الشاقي      اللي طرحته عليك وما لقيت الحل
وشلون ترحل وحبك وسط الاعماقي      وانا نويت الرحيل ، وما قدرت ارحل"
3,هواء الامارات وثراها,"صاحبي يافاهم قصدي تري ما كل ديره      اتمشي في حدايقها وينعشني هواها
اتاسر قلبي لو ان نفسي في راحتها اسيره      كم بلاد يمرها قلبي واذا سافر نساها
خذ مثل هواء لندن لا خلط مسكه عبيره      لو هواء بلاد زايد ماهو يشابه هواها
والله انها اول احباب المشاعر والاخيره      يا عساني فدوه اولها وفدوه منتهاها
الله اكبر يالسنين العوج والشرهه كبيره      شرهه العاقل علي عوج السنين اللي مداها
كل ما طالت ما نامن شرها والطول خيره      انما للخالدين اللي مخلدها نباها
والقلوب اللي مشاعرها مع العالم غفيره      الظروف الكايده تردها عن مشتهاها
مشتهاها تجعل الدنيا مثل وصف البحيره      لذه للشاربين ، ومتعه لمن راها
هكذا الانسان عمره يوم حس ويوم غيره      لو تحاول تجمع ايامه وتبحث وش وراها
ما وراها غير باقي ذكرياته في مصيره      يوم شاف امجاد غيره قال ياليته خذاها
يحسب ان المجد فجاه ما دري ان المجد سيره      سيره ما تنتهي دام الكواكب في سماها
والقدر علي وتيره .. والعمر علي وتيره      والثنين لبعضهم يمشون والدنيا عطاها
ماهو بورث تحكم فيه عميان البصيره      كان ما مديتها بالجهد ما نالك رضاها
السعاده لو تباع ف سوق الاحزان الكثيره      كل واحد يعتريه الحزن تلقاه اشتراها
السعاده ما اشترتها روس الاموال الوفيره      شوف كم تاجر يدورها ولكن ما لقاها
بس انا محتاج ما لا احتاج فعلا شي غيره      شي يسمو بالنفوس لين يظهر محتواها
هي قصيده شاعر وضح لك اللي في ظميره      ايعرف وش علته لكن يجهل وش دواها
غاص بالهوجاس باعماق المحيطات الغزيره      لين جاب اللي يليق بمستواه ومستواها
مو مهم تكون نشرت في مجلات الجزيره      المهم تقول لي كم شخص متثقف قراها
المهم ان (لندن) اللي مسكها يخالط عبيره      اغلي منها هوا ارض ( الامارات ) وثراها"
4,يتيم,"يتيم فاقد شوفه امه من سنين      وابوه مات من القهر والتجني
ما شاف واحد منهم بنظره العين      والحزن يهدم في الضلوع ويبني
تنزل دموعه من لحون المغنين      واهل اللحون من السعاده تغني
قالوا تمني ؟ قال ابا شوف الاثنين      كانه يفيد الميتين التمني
يا كامل الاوصاف ، يا نادر الزين      هذا شعوري كل ما غبت عني
كيف اتقبل تعزيه بعدك الشين      واشوف عذالي تجيك وتهني
دام الهجر والشوق والحزن قاسين      ليتك علينا يا حبيبي تحني
يكفيك فني عن فنون المحبين      كم مره استطربت والفن فني
كنت اتاني من فراقك معي لين      طولت بفراقك ومات التاني
وكان الخطا منك ، مسامحك هالحين      وكان الخطا مني ، وش تريد مني ؟"
5,مرت علي بالي,"حبيبتي مرت علي بالي اليوم      و وقفت تقدير لها يوم مرت
جابت لي الفرحه وانا كنت مهموم      الظاهر انها عن علومي تحرت
وفراقها كون في خفاقي غيوم      امطارها علي الفيافي لا خرت
تنبت من الازهار ما كان معدوم      وتسر نفس من زمن ما استسرت
في حبها حسادي تكثر اللوم      وهي ورا عوج الضلوع استقرت
احلم بها واطيح في النوم واقوم      فرحان .. لكن فرحتي ما استمرت
الي صحيت اعاتب الحظ والوم      الايام .. والايام منها تبرت
الهجر طعنه خاين بسيف مسموم      نفسه علي فعل الخيانه تضرت
ومن يحرم من العشق يعيش محروم      كم روح من قل الوصال استضرت
لا جيت انام .. النفس ما تعشق النوم      حاولت اقنعها .. لكنها اصرت
تبغي حبيبه قلبي الغاليه دوم      تمر في بالي ، واوقف لا مرت"
6,لا تلبس ذهب,"انته ذهب من دون ما تلبس ذهب      وش له تروح السوق وتدور عليه
سبحان من سوا .. وجل من وهب      حلاك بيدينك كانك منتقيه
شفايفك جمره .. وثغرك من لهب      خايف علي خدك لهب ثغرك يجيه
لو كان رمشك ينهب .. كان انهب      من كل عاقل شاف رمشك .. او سفيه
لا ترتهب ما فيه واحد يرتهب      من واحد يحبه وخفاقه يبيه
انا ف مهب الريح الا انت ف مهب      شوق سكن قلبي وقلبي محتويه
ذهب معك قلبي .. ياليته ما ذهب      لا قلت عود قال انا باموت فيه
تدري وش يخلي جروحي تلتهب ؟      اني اخلي شي .. وانا مشتهيه"
7,لا تسال مجرب,"حبيبتي حالي من الشوق داني      اشرق بحبك .. واعود اغرب
اناني ف وصلك لكن يالاناني      تري الانانيه ف طبعك تخرب
لحظات حبك حطمت لي كياني      والحزن من بين المحاني تسرب
تسرب وصكت عليه المحاني      كنه لوصلك بالجروح يتقرب
يا معرب الانساب خدر العياني      سلم العرب لا تجهله يالمعرب
شربت حبك لين فاض الحناني      وقامت عروقي من غلاك تشرب
ياللي تقول اسال مجرب تراني      سالت واحد .. بس قام يتهرب
لا تسال مجرب يا قلب وتعاني      اسال طبيب و خل عنك المجرب"
8,قصر زعبيل,"للشعر فكره وللهاجس ميه طاري      ترز للقمه العليا بيارقها
وقصيدتي من حصيله ناتج افكاري      كل القصايد الي من جات تفرقها
لو ابغي اغرق الساحه بابحاري      غرقتها بس انا ما احب اغرقها
ارسم ملامح طموحاتي في اشعاري      واحاول اني قبل ما اموت احققها
واعرف مقدار غيري قبل مقداري      واخطاء نفسي علي غيري ما اعلقها
لكن مشوار عمري لي متي ساري      ارهقت نفسي وما ادري ليه مرهقها
قدام تتعب قدم رجلي يا مشواري      الايام ساعاتها تشرح دقايقها
مراحل العمر تجري والزمن جاري      والناس تفني ويبقي وجه خالقها
وانا طموحي تخلد فعلي اخباري      ف ارشيف تاريخ الافعال ووثايقها
نجاحي لشخصي اعداءه يا انصاري      اكيد منطقه ما يشبه لمنطقها
من يامر بستر خلق الله وهو عاري      نصيحته من علي نفسه يطبقها
من كثر ما اخاطب العالم بمعياري      دايم اميز لكاذبها وصادقها
صحيح انا ما معي جنه ولا ناري      لكن ربي خلق خلقه وفرقها
من شرفه القصر اناظر خلف الاسواري      وجيه ناس عسي ربي يوفقها
ويزيد عزمي بفعل الخير واصراري      في خدمه بلاد برق العز بارقها
والطيب قصه وفيها معظم اسراري      والذل نار ونفوس الذل يحرقها
يا قصر ( زعبيل ) دامك بالحزن داري      لا تعلم ( دبي ) وتبكي مناطقها
الحزن اخوي الصغير وضيفي وجاري      في غربه الارض الوسيعه او مشارقها
مافي عيوني سوي دمعات تذكاري      لولا السحا من محاجر عيني اعتقها"
9,قلب السبع,"من جايع الوصل .. للي حبها شبعه      لا اطربني الشوق كيف اشبع من الطربه
حر الهوي لو يلومه في الهوي تبعه      ما شاف مخلابه اللي مدمي خربه
من حصل اللي خذا قلبي وانا تبعه      قلبي علي دربها ، وانا علي دربه
غزاله الوادي اللي جرحت سبعه      من شرق قلب السبع تختال لا غربه
خذت من القلب ثلث الشوق او ربعه      بالنظره الواثقه ، والهرجه الذربه
والكره .. مثل السحابه في شهر سبعه      ما تنبت العشب ولا تسقي التربه
والحب .. نهر مصبه فاض من نبعه      شوفه يكفيك يالظميان عن شربه
والوصل .. مثل الشجاع الشهم في ربعه      ما يرهب السيف ولا يرهب الحربه
والهجر .. مثل الذليل اللي فشل طبعه      من ذله .. الناس محد يطمع ف قربه"
10,شعب الامارات,"مداخيل الشعر وايد ، وانا شاعر ولي مدخال      ولكن المخارج ما هي تشابه مداخلها
وانا بين المخارج والمداخل يوم طاب الفال      جبرت اخر بيوت المفردات ينافس اولها
سبحت من الشعر بحر وملكت من البيوت جزال      وهي ماهي بمهنه ، لكن افكاري تداولها
من اغلي الامنيات اللي من القلب وتمر البال      صنعت اغلي البيوت اللي تبيض وجه قايلها
اغذيها باحاسيس لها في خافقي مدهال      لها كفي مطيعه يوم تكتبها اناملها
لو ان افكار شعري خيل ، ما تلقي لها خيال      سوي فكري تحلق في الفضا يوم اتخيلها
علي الدوله وريسها (خليفه ) قايد الابطال      هماليل السحاب اللي غصون الارض بللها
ابارك له في شهر نزل القران فيه انزال      يضم من الليالي ليله القدر وفضايلها
ارددها علي الاطلال .. وتردد معي الاطلال      يالين اسمع صداها والمخاليق تناقلها
لو ان دله هل الامجاد ما معها سوي فنيال      تري الفنيال في راحه يمينه يا مهيلها
في كل بلاد له كلمه ، والي من قال قال وطال      يطول جبال الارض وكف ابو سلطان اطولها
مع شعب العروبه موقفه تفخر به الاجيال      والي من مالت احوال العرب وقف وعدلها
ولابو راشد من المجد التليد العز والاجلال      ومن الالقاب اشرف ما حوت الالقاب وانبلها
(صلاح الدين ) فخر للعروبه يا هل الامثال      وابو راشد (صلاح الدين) لاهل الارض باكملها
و (ابو خالد ) صنع دوله بهمته وتحته رجال      الي قالت ، تبرهن قولها صادق فعايلها
سلايله المكارم ، والفخر لا من ذكره اختال      وعريبين السلايل تفتخر فيها سلايلها
لو ان للطيب رجل يمثله بو خالد الرجال      يمثله ، وشيوخ الدار لو وقف يمثلها
وجبال الارض لو نقدر نسوي منها تمثال      لابو خالد ، نحتناها من اخرها الي اولها
علي الهامات له هامه وعلي حد السحب تختال      صعيبات المشاكل كل ما جاته يذللها
وعسي شعب الامارات العزيزه دوم ف احسن حال      عسي دعواتهم ربي في شهر الخير يقبلها"
11,سهم الغلا,"ياللي تسحب فوق الامتان جاعد      يلعب به الغربي علي قد مياس
احذر تعد ايام لقياك واعد      ايام بعدك والهجر ماله قياس
سهم الغلا ما بين نازل وصاعد      والرازق الله ، لكن الناس للناس
علمني وشلون اهجرك ونتباعد      يالقاسي اللي ما معك ايه احساس
ما دام ما حن بالحياه نتساعد      اضحك من الفرقا ، وعادي ، ولا باس
وش قيمه الغيم ان برق ، وان تراعد      لا صارت غصون المحبين يباس
لا لا تواعد .. خل عنك المواعد      انا تري من حبك اعلنت الافلاس
راح العمر كله وانا معك قاعد      لين الرجا ماتت عزومه من الياس
كم كنت انا وياك ساعد بساعد      وطوقتك بحبي مثل عقد الالماس
علي الغلا كله ، نويت اتقاعد      حتي اعيش العمر من دون وسواس"
12,سامح,"احيانا افكر .. وافكر .. وافكر      الي متي عزمي بالاشواق جامح
ما دام باب المغفره ما تسكر      تعال وارسل لي خيالي ملامح
لو الحياه بطولها طعم سكر      ما كان احس بذنب غيري واسامح
هذا كلامي لو مزاجي تعكر      وخيل الهجر بين الحنايا ترامح
اقولها للي في حبي تنكر      اسامحه .. ولا يعرف التسامح
اطمح تراضيني يا زين وتذكر      ان عاشقك لرضاك يا زين طامح
لا تصير مالح في الهجر وانت سكر      سامح ما فيه اجمل من اللي يسامح"
13,رمز العز علمني,"الفسق افه .. لكن التقوي خشوع      ابوي رمز العز علمني بها
يا مدرسه الامجاد والقلوب البتوع      انا علي هقوتك يا هاقي بها
من الفلاسي ساسي وعندي فروع      من دار زايد عز الارض وطيبها
شاعر واحب الفزعه وقلبي فزوع      يالين شفت الناس سموني بها
واهل الصمود اللي ماترضي بالخنوع      الله سبحانه يشبهني بها
احب من جزل البيوت اللي تروع      اهل الفكر لا قامت تغني بها
تري القصيد انواع وانا كل نوع      ابدع في تركيبته واساليبها
يا اهل السيوف القاطعه واهل الدروع      تري السنين الله يعلم غيبها
اشبه الدنيا علي البكره الدفوع      دايم تكون الاوله ترتيبها
ان واصلت راعيها اصله جزوع      وان قاصرت بانت فضايح عيبها
والا اشبهها علي البنت الفروع      اللي عوي بين الحنايا ذيبها
نقبل لها مادامها حلوه الطبوع      ونصد منها لا تكاثر شيبها
اعمارنا تحسب من ايام السبوع      تجري لكن الناس ما تدري بها
ويوم الثلوث اللي قبل يوم الربوع      ذكراه في قلبي وش اسوي بها
ويا ورده البستان قطافك قنوع      وبعض الورود .. الله علي تعذيبها
غنيت لك ما تنطرب منه السموع      طرايف تعجبك في تركيبها
والبعد مثل السيف والفرقي تلوع      لا تطري الفرقي وتجرحني بها
لحنت لك حزني علي وتر الدموع      وخليت قلب العاشق يغني بها
ومشيت درب فراق ما منه رجوع      والمغترب نفسه شكت تغريبها
لو قلت لي جيب الثريا.. قلت طوع      امد كفي للسما واجيبها"
14,ديوان العرب,"الشعر ديوان ماضي عربنا والاداه      التي كانت توضح لنا عاداتها
دايم من يكتبه ايتمني من قراه      التبحر في القصيده عبر كلماتها
بس انا ما قلته اطمع لشهره من وراه      قلته اداوي جروح البشر واهاتها
كيف يطمح فيه واحد ذكر جده واباه      اصنعت مكانته من عظم وقفاتها
ليس مثلي من قصيده ترفع مستواه      لو من المرجان واللول صغت ابياتها
كم صغير في العمر وصل للعالم نباه      وصادم بهامته ناس لها هاماتها
بالمكارم تسمع اسمه من افواه الرواه      وغيره اسماها حسب دخل عقاراتها
لو عمينا العين وشلون نكتم كل فاه      والعرب اكثر ما فيها عدد رواتها
والربيع اللي تناسي ربيعه .. وش بلاه      غرته دنياه يوم اكثرت لذاتها
للصديق من الصديق يتحمل له خطاه      والاصدقاء مع بعضها حسب نياتها
والبني ادم كل واحد حسب ما الله عطاه      سيءات الناس ماهي مثل حسناتها
والدول مع بعضها لو يصير اشتباه      التقدم مصلحتها علي ازماتها
كم نصحته والنصيحه من المسلم لاخاه      وقلت له : يا خلها معك ، والا هاتها
وانت بعت الود والود من باعه شراه      واعرف مشاعر الناس من نظراتها
السءال اللي يراودني علي كل اتجاه      عند مثلك سلعه الطيب كم دفعاتها
لا تحسب ان كل جافي بكت عيني جفاه      لي مقاماتي .. وللناس ماقاماتها
شخص لا من غاب بعده يشتت الانتباه      وشخص لا من غاب نفسك تحس بذاتها
ناس .. نبكيها لو انها علي قيد الحياه      وناس .. ما ياثر علينا خبر وفاتها"
15,جسر الصداقه,"الضايق اللي ساري ليله ولا حصل طريق      تلعب به الايام بين يمينها وشمالها
يا غارق بالهم لا تطلب نجاتك من غريق      الصبر مفتاح الفرج ، والناس هذا حالها
وانا تري متني يشيل من الحمل ما لا يطيق      مالي ومال الحمله اللي كل كتف شالها
والدله اللي ماتقهوي ضيفها ، قل للبريق      يرسل تعازي ضوها لا فاحت بفنجالها
ايامنا بين الشهر واليوم ، والباقي سحيق      الايام كم يبغي لها ، والناس كم يبغي لها
قمريه الاحزان لا غنت علي الغصن الدقيق      ما تعاتب المحزون لو غنت ولا غني لها
يا ناس وش حل الرفيق اللي يعاتب له رفيق      لا حدته الايام ، والدنيا علي منوالها
لا تحسب ان اللي تحبه لا جرحته ما يضيق      لو يستر جروحه عليك وعلته ما قالها
يضيق لكن مبسمه ضحاك وحجاجه طليق      لان الصداقه كنز ، والحسنه بعشر امثالها
والحقد في قلوب الرجال اهل الوفا ماهو يليق      قلوبها تبقي نظيفه .. لو تغير حالها
وانا لو ابني للصداقه جسر لعيون الصديق      الناس من كثر الزعل ، فال الله ولا فالها
العذر مايكفي من التقدير ، والصده تعيق      الوصل من بين القلوب اللي تمد حبالها
والالماس سعره فوق سعرك يالذهب لو لك بريق      سعره لحاله .. والذهب تسعيرته بلحالها
واهل الجواهر يفرقون الكهرمان من العقيق      لو تخلط الثنتين بنت في طرف سلسالها
نصبر علي قرص النحل حتي نوصل للرحيق      واهل الهوي يمسح خطاياها لذيذ وصالها
والناس لاجل امالها تحتاج للفهم الدقيق      واللي ما تملك فهم تخسر نفسها وامالها
جبال الارض الشامخه يا منكر المجد العريق      هاماتنا من كبر هيبتنا ، تطول جبالها
جديدنا مستقبل زاهر ، وماضينا عتيق      مسيره التاريخ يبقي مجدنا في بالها
لو ان حضارتنا قصيده شاعر فكره عميق      ما كان غير محمد المكتوم صاغ امثالها"
16,تجربه عمر,"يطالبني الجمهور بالشعر وانا اقول      الابداع فكره في الاحاسيس مغروسه
مع صادق الاحساس نحتاج وعي عقول      يحلل لنا بيت الشعر حسب قاموسه
ورغم كثره اشغالي انا ماني بمشغول      عن الشعر والنصر المخلد وقاموسه
لو اني بدون يدين والا بدون رجول      قدرت اهزم ناس من الكبر مهووسه
اصوغ بشفاتي نصر ليوا بدون خيول      وافرج بها ضيقات في الصدر محبوسه
وانا شيخ ، لكن شيخ طيب ووفا وفعول      ماهو شيخ عزه كبر منصبه وفلوسه
اشوف العمر فرصه واشوف الحياه فصول      ومع كل فصل تجربه عمر مدروسه
يالين الكسل والذل في الواقع المذهول      نخر في عزاءمهم مثل نخره السوسه
طبول المعارك صوتها غير صوت طبول      من يجر صوته في الغنا ليله عروسه
نعرف الخطا لكن نتجاهل المسءول      الاراء عكسيه .. والاوضاع معكوسه
علي قمه العزه تصول العرب وتجول      وتحت هيبه الريس تري الناس مريوسه
يابن ادم اسمعني تري العمر له مدلول      تصبر لو ان نفسك من الضيق منفوسه
لا تخذل طموحاتك ولا تتبع المخذول      تري كل واحد له مزاجه وهاجوسه
تفاءل ، تجد صحراء همك خضار حقول      وسر ليلك المظلم علي نور فانوسه
باطرش رساله فكر والشعر لي مرسول      عسي تستفيد اذناب وقتي قبل روسه
رساله لها مفعول ، لكن .. تري المفعول      مثل حلم ليل طير الحلم كابوسه
اخاطب بها صاحي ما اخاطب بها مهبول      شرات الدوا جرعته للداء مقيوسه
من يدوس فوق الشوك وهو بدون نعول      لا يشكي جروح الشوك ، يصبر علي دروسه
ومن يقول دنيانا مشاكل بدون حلول      يبا عيشه الخذلان والنفس مدعوسه
ومن يطيح عزمه كيف يقدر يشيل حمول      ومن يضيع رايه .. لازم يصير في حوسه
الانسان لو يصنع من الماس والا اللول      مداءن علي كوكب اهل الارض محسوسه
ولو انه ملك هالارض بالعرض والا الطول      تري ما قدر يصنع لذا الحين ناموسه
يظل الضعيف اللي بلا جهد ولا حول      لو ان نفسه من الموت بحب الناس محروسه
مصيره علي الاكتاف يرحل وهو محمول      وحفرته متر ونص والكفن ملبوسه"
17,اول عشق,"انت اول انسان اعشقه في حياتي      والحين تبغي الصدق ما عدت الاول
عشقت غيرك وانمحت ذكرياتي      مع دمعي اللي يوم هاجرت حول
ماهو مهم اكون اول وثاني      اهم شي اكون شي ف حياتك
ان كان قلبك ياحبيبي نساني      ارجوك لا تنساني بذكرياتك
طول في هجرانك علي لاتحاتي      ما عاد يعنيني لو الهجر طول
اغني فراقك بصوت الاهاتي      والقلب من زود الوناسه يمول
اخاف اطول بالهجر في امتحاني      ما اقدر اطول في الهجر من غلاتك
دامك خبير ف لحن بعض الاغاني      باعطيك اهاتي غنها مع اهاتك
العام تصبح في الخفوق وتباتي      واليوم معلن فيه حضر التجول
انا اعرفك حالي وسكر نباتي      حالي ومن زينك اهلك تهول
العام حبك بين عوج المحاني      ما زال ثابت وانت تعرف غلاتك
وانا اعرفك انسان ما انت باناني      لان الانانيه ماهي من صفاتك
لكن .. لو كنت اجمل الفاتناتي      الحبك انا مستحيل اتسول
هذاك اول يوم كنت ف حياتي      والحين جا غيرك ولا عدت الاول
وانته بعد لو كنت فارس زماني      تجبرني العزه اسوي سواتك
ما فيه لا اول .. ولا فيه ثاني      غصبا عليك انا الوحيد ف حياتك"
18,الهجر,"ياللي ذكرت الهجر وتحدد المهله      لا ما تروم الهجر لو قلت لي رايم
الهجر ، لا تحسب انه مساله سهله      الهجر يجرح خفوق العاشق الهايم
منهل شفايفك منه العين من نهله      لكن راعيها من منهلك صايم
لا يجهل الحب قلبك ، وان طغي جهله      افرد جناح الهجر يا طيرنا الحايم
هاجر ودرسك معك والوقت درسه له      وانا من دروسك ودرس الزمن شايم
الوقت .. خذيت منه تجربه كهله      وطاحت من عيوني الدنيا وانا قايم
والكفر ملعون ابو لهبه وابو جهله      والعشق ملعون ابو بايعه والسايم
طول وقصر علي ما تريد في المهله      مصير قلبك يردك عاشق هايم
الواحد يغيب عن اهله ، و هم اهله      لكن ، قلبه يرده صوبهم دايم"
19,اسف اسف,"كم عشقت المستحيل وكم ذخرت الاستحاله      لين صرت احجز مكاني في الصفوف الاوليه
اعشق الخيل الاصيله ، لانها رمز الاصاله      في البلاد اليعربيه ، والبلاد الاجنبيه
الهجن والطير والبحر وهل البر ودلاله      والغلا والطيب والشعر بحروفه الابجديه
والشعر حاله ، وانا شاعر امر بالف حاله      من تواضع لي محبه ، لا عدا لا عنجهيه
لا كتبته .. اكتبه من فكر ماهو من جهاله      شمس فكري ما تغيب وجمره الابداع حيه
للمحب احساسه الصادق ، وللشاعر خياله      يعزف احساسه علي وتر اللحون السامريه
ذعذعت ريح الشمال وكن قلبي من شماله      لا جنوبه يشعر بريح الشمال الخارجيه
كله لعين الحبيب اللي ملك قلبي لحاله      واملكه بعيونه السود وملامحه البريه
اتذكر كل ما هب الشمال وهز شاله      والتوي من فوق عوده طيه من فوق طيه
واتذكر كل ما مال الغصن عوده لا ماله      فيه من ميل الغصن والغصن له منه شويه
واتذكر صبحه الضاحك ، وليله من خلاله      والجبين اللي مثل شمس الضحا عيد الضحيه
واتذكر .. لون خده كل ما ذكروا مجاله      وردتين حمر في بستان ماهي مزهريه
واتذكر بسمته ، دلعه ، رقته ودلاله      وابتسامات الشفاه ونظره العين الشقيه
قبل ما يرحل ويتركني بلا علم ورساله      نرجسي وانا في حبه ما عرفت النرجسيه
ويش اسوي في حبيب يحسب قلبي حلاله      والمصيبه قلبي موافق ونفسي له رضيه
القضيه .. كيف احس بلهفته والا وصاله      يا قضاه الحب من يقدر علي حل القضيه
دام اخذ قلبي من ضلوعي يدور لي بداله      وكان ما عنده بداله .. لازم يرده عليه
لا يخليني بلا قلب علي العشاق عاله      ايعرفني ، نيتي وحده ماهي خمسين نيه
ان دله قلبه من الفرقا ، تري ماني بداله      كيف ابا ادله من حبيب بالغلا ما شفت زيه
لا يطول بالفراق ويعتبر وصله جماله      والجماله ردها واجب علي راع الحميه
نظره من عينه لعيني وانا واقف قباله      كافيه بانها تعوض لمسه يديه بيديه
ان حصل مني خطا ، مليون مره قلتها له      يخطي العبد ويتوب ويغفر الله الخطيه
كم مساحه كل بر وكم عدد حبه رماله      وكم شجر غصون الارض اليابسه والا الطريه
وكم عدد من حج بيت الله وشد له الرحاله      وكم عدد من قال صلي الله علي محمد نبيه
بعددها كلها تاسفاتي كلها له      اسف اسف ، دام لي علي التاسف مقدريه"
20,احمر الورد,"احمر الورد اجمل شي في البستان      بين صوت الطيور وخضر الاغصاني
والمشاعر .. لو تجرد من الانسان      كيف يعرف شعور اخوه الانساني
والمحبه من الايمان .. والايمان      شي وسط الضمير ، وشي براني
وانت يالانسي اللي كنك من الجان      اختر الشكل الاول ، وافهم الثاني
لك سنه وانت لا راضي ولا زعلان      قصدك تذلني ، والا تحداني
سامح الله سطوه رمشك الفتان      يوم خذني علي غفله و وداني
وسامح الله قلبي يوم شافك لان      لين حبك تمكن وسط وجداني
وسط وجداني اللي لك بني وجدان      كلها تشتكي فرقاك ، وتعاني
انت جاني علي بالهجر والحرمان      والجروح الجروح اشكال والواني
جرح .. دمعته ما تنشاف بالاعيان      وجرح .. دمعته منظوره بالاعياني
وجرح مجراه مجري الدم في الشريان      وجرح .. كنه طعون سيوف عدواني
وجرح .. يقتل شعور العاشق الولهان      لو بغيت اشرحه .. ما يقدر لساني
وجرح في الذاكره ما يقبل النسيان      اتذكره دايم .. رغم نسياني
اه يا ما اكثر جروحي .. لكن غلطان      كان ما تعرف المجني من الجاني
يا زمن لا توصي صاحبك ( حمدان )      قبلك ( محمد المكتوم ) وصاني
صاحبك لا وقف يصهل صهيل حصان      يتحمل طعون فلان وفلاني
ومن يعامل جميل الناس بالنكران      مستحيل احشمه لو هو من اخواني
كل انسان يملك في الحياه انسان      من معاناته يقدره ويعاني
ودامها ما تسلي كثره الخلان      خلهم في سلام وعيش وحداني"
21,انت وانا,"ياللي تمر عروق قلبي نظرتك وتتلها      الله عليك من الحسد واهل الحسد والله لنا
الشيله اللي فوق وجهك يا حبيبي شلها      خل الخجل منك وسولف لي ما غير انته وانا
سوالفك حلوه ، ومن زود الغلا ما املها      الله من حرف تمكن في شفايفك و دنا
الي ثنيت رموشك اللي فوق خدك ظلها      يعكس تثناها ، تعال وشوف قلبي لا انثني
ار سم لي اللهفه ودع نفسي تبرد غلها      مصيرنا نفني ، وكم واحد من الدنيا فنا
لو قلت ان الشمس ت شبه طلتك في طلها      يوم اشرقت والورد متفتح وجاهز للجنا
اقدر اقول لنور وجهك يوم تشرق ذلها      ميزك من سواك عنها في الشروق وفي السنا
القلب بعدك ثار ، والعين الدموع تهلها      ليه الشقا ليه الزعل ليه تمسك بالعنا
اثنينهم .. حزن الحبايب مرها واحتلها      بعد المحبه والموده والمواصل والهنا
ان قلت لي بارجع عليها قلت روح وخلها      الامن .. ليس مستقر لا هناك ولا هنا
الضيقه اللي في صدر رجال وش هو حلها      خصوصا ان كانت طموحاته طموحاتي انا"
22,الغصن يابس,"الغصن يابس ولا طاح المطر يالهبوب      قولي له يطيح لا يذبحه كثر البطا
كم لي وانا احاول ابث الامل ف الشعوب      في كل مره اشوف الحزن فيهم سطا
يا ابن ادم اللي تريد تتوب عجل وتوب      اليوم من عمرك اسرع من طيار القطا
سمو فكرك يساعد في اختيار الدروب      اعرف تفاصيل دربك قبل رجلك تطا
عليه واعرف مدي حسناتك من الذنوب      وتعيش مرفوع هامه .. مستقيم الخطا
واللي يقول انه مميز ولا له عيوب      يعيش فوق السما ، لايعيش فوق الوطا
الشخص لو يقدر يغطي عيوبه بثوب      غطي عيوبه ، لكن العيب ما له غطا
والشمس تشرق ، لكن بعد الشروق الغروب      لو نورها يوم تشرق في سماها سطا
ياللي تقولون فقر الناس فقر الجيوب      الوقت .. ياما خذا منا وياما عطا
فزاع .. وجهه نظره الفقر فقر القلوب      وجهه نظر .. يمكن انها صح والا خطا"
23,ايمان الشعوب,"سري الليل وسري صوت المشاعر يا نسيم النود      وعلي الله ما سريت الا وساق الشعر قيفانه
يقولون الشعر وزن و قوافي نبضها مفنود      وانا اقول الشعر حس الخفوق ونبض وجدانه
ويقولون الشعر ضيف علي شاعره وانا اعود      اقول الشعر ماهو ضيفنا والناس غلطانه
معزبنا الشعر وضيوفه احنا والسنين شهود      هو اللي سجل التاريخ في صفحات ديوانه
اذا الشاعر علي المعني عجز لا يبلغ المقصود      وش تفيد القوافي لو يركبها علي اوزانه
بروق الشعر من معني ، وتعبيره حنين رعود      ولا تنشف محيطاته اذا نشفن خلجانه
قصيد بين طيات المحاني والضلوع يرود      اذا عدي علي القلب الشفوق يحرك اشجانه
امتع به عيون الناقد اللي يعرف المنقود      واحلق به مثل حر _ فرش للريح جنحانه
اوصله لحدود المستمع لو ماهو بموجود      واسوقه للوطن واهديه للي يعشق اوطانه
مساكم عود .. لا والله مساكم فاق دهن العود      يغار العود من نفحاته و من طيب ريحانه
انا ما جيت لجل الغي الذي قبلي بسيف جحود      واشيد برج عاجي واسكنه واسد بيبانه
لكني جيتكم بشري سحاب المزن بيض وسود      ابا امطركم غلا من وسمي الخاطر وهتانه
لو اني جيت اصرح .. ما ورا كثر المنابر فود      لكني جيت من شعب بعزمه سابق ازمانه
اماراتي .. وانا افخر باني بدار الفخر مولود      ابا اخدم دولتي لين الجسد تفخر به اكفانه
وابا ارفع طود واكسر طود وارفع طود واكسر طود      وابا اراهن زماني واستفزه واكسب رهانه
يجود بقولي لساني ولي قبله يمين تجود      ومن جادت يمينه ما يشح القول بلسانه
اعسف الصعب من قاف الشعر باسلوبي المعهود      يالين ارفع حراره هاجسي وتثور بركانه
ما دام لكل ثوره نار .. اقول لكل نار خمود      وهي نار الله اللي في دركها طاح شيطانه
يا ربي لا تخليني من اسباب الرجا مطرود      انا عبدك .. لا تحشرني مع الشيطان واعوانه
انا اقسم باسمك اني ما حفلت من السنين صدود      لكن الناس باهل الطيب واهل الجود طمعانه
وانا لولاي احب الدار ما شرفت روس نجود      ولا والله حفلت اللي جمع بالحق بهتانه
احب (القدس ) واتمني السلام بكل دار يسود      وازور المسجد الاقصي واصلي واسمع اذانه
انا المقصود وان قالوا علامك من هو المقصود      من الطير الوحش لي شاف ربد و قص سبقانه
اذا هبوا فرادي للوطن ما جيت له مفرود      انا لدار المكارم سقت خياله و هجانه
الي ( ابوظبي ) عاصمه البلاد اقود قلبي قود      محبتها تبث الشوق في قلبي وشريانه
علي دار الظبي دار المراجل والكرم والجود      سلام _ يوقف التاريخ له ويثبت اركانه
سلام الله عليكم يا النشامي .. ما عليكم زود      نحن منكم وفيكم والوطن يفخر بفرسانه
نحن يوم اتحدنا ما توكلنا بصف جنود      توكلنا علي الله ربنا المعبود سبحانه
توكلنا علي الله واعتصمنا باسمه المعبود      وقلنا : يا علم خز السحاب و جر وديانه
ورفرف يا علم دامك علي عز الوطن معقود      فداك ارواحنا يا قبله العالم ونيشانه
نحبك يا وطن والمال دونك والعمر مزهود      و لي ما ياخذ بحقك نحن ما ناخذ ايمانه
كرامتنا ما هب حول المساوم .. ما نسوم ضدود      نحن فوق الضدود ونظره الحاسد وحسبانه
نحن من دون وحدتنا وقفنا للزمان صمود      وقفنا و كل حبه رمل تسوي عندنا دانه
وطنا عرضنا اللي ما نطاوع به كلام ندود      ومن يرخص بارضه يرخص بعرضه وعربانه
مدار الشمس يتبع دربنا .. ولنا قبور جدود      اذا مروا علي التاريخ فز و شنف اذانه
نهار تفرقوا بعض العرب حنا لفينا حشود      نهز الارض تحت اقدامنا والارض عطشانه
ونرويها من دمانا ، ونكسر هامه النمرود      علي غم الحسود وغم نمروده وطغيانه
علي بذره محبه زرعها لاجيالها محصود      سقاها ( زايد ) الخير و نمت بالخير رويانه
نمت من كفه الطاهر جنان _ طلعها منضود      ولا زلنا يالين اليوم نقطف ثمره جنانه
اذا قالوا من المحسود .. قلنا شعبنا محسود      واذا قالوا من اعيانه ؟. نقول العالم اعيانه
لكن بشراك يا ( زايد ) كلام اهل الحسد مردود      ثرانا دونه ارواح التقت وعيون سهرانه
تربينا علي العز و تعودنا دروب الكود      وهي عاده الاماراتي .. وعاده كل جدانه
نحن للطيب سقنا الطيب ، وللجلمود حن جلمود      و نحن يشهد لنا الميدان يوم يفوح دخانه
لنا سيف بوجه اللي يعادي دارنا مجرود      دوا من يشتهي يفصل طرف راسه عن ابدانه
لكنا في رخا.. والسيف في يوم الرخا مغمود      ولا نرفع سوي سيف الشعر والفكر ميدانه
وانا من فوق هالمنبر اريد ارفع كبار بنود      واقول بكل صوت انسان في هالدار وانسانه
يدوم العز بايمان الشعوب وحلمها المنشود      لانا في وطن ايمان شعبه يشبه ايمانه
علي سبع ( الامارات ) الله اكرمنا بسبع فهود      علي مبدا زعيم المجد ويصونون ما صانه
شعور انا نضحي لجل يبقي في العلا موجود      يحسسنا .. بانا نستحق نكون سكانه
علي درب الزعيم مءسس الوحده ابونا العود      حكيم العرب .. راس المجد .. بحر الجود ربانه
علي شان المكارم واهلها ( زايد ) بذل مجهود      وجمعنا .. سلام الله علي ( زايد ) ورضوانه
يشم الذيب ريحه ويتهيب منه البارود      وهو باول سنينه ما تعلي صهوه حصانه
و لما ساد .. وحد داره وخلا الدروب مهود      و علا من قدر شعبه ورسخ قدر جيرانه
مع السلطان (قابوس) ف ربي (مسقط) كتب لعهود      وصرنا شعب واحد ، من اماراته الي عمانه
وله حشمه مع (ال ثاني) وله حشمه مع (ال سعود)      وله حشمه مع (البحرين ).. بترابه وشطانه
وله في ( سوريا ) مع شعبها قدر _ ماهو معدود      فجع ( بيروت ) موته واذهل (الاردن ) وعمانه
و في ارض ( اليمن ) تشهد لفضله شامخات سدود      و في ( المغرب ) و في ارض (العراق) صروح بنيانه
و مع ( فلسطين ) له وقفات مجد ذكرها محمود      و مع اهل ( البوسنه ) بالطيب يرجح كف ميزانه
و مع ( مصر ) العروبه واهلها له مكرمات تعود      علي ( مصر ) العروبه واهلها بالخير واحسانه
لو ان للنيل درب من ( مصر ) لابوظبي ممدود      سقي قبره وفاضت لين دار العين غدرانه
علي كل البيارق ( زايد ) اللي بيرقه في زود      وعلي اهل الجود له زود و علي اهل الزود تيجانه
قبل ( زايد ) وعنوان الفخر واهل الفخر مفقود      طلع ( زايد ) .. وعنوان المعالي صار عنوانه
مع اهل الشان م الاحيا ومن هم يسكنون لحود      يظل الشيخ ( زايد ) في الطليعه عالي _ شانه
و (راشد بن سعيد ) ماسس النهضه حفظ لوعود      وقف ب (دبي ) واهل ( دبي ) لين اشتد عمرانه
بحنكه تذهل العالم ، وفكر ما عليه قيود      وقف ( راشد ) مع ( زايد ) وقوف الاخ لاخوانه
و نحن يوم اجتمعنا كل وفد من وراه وفود      دبي .. امست مقر الاتحاد بلحظه اعلانه
و تحت رايه ( خليفه ) ريس الدوله نهب جنود      علي شان المعادي ع المنايا نعقد قرانه
لا ثار غبار ميدان الوغا دون البلاد نذود      نوقف في الثري اسد الشري وفي الجو عقبانه
نوقف دونها والروح ترخص والعدو مضهود      وذا عهد علينا ، والعهد لا عاش من خانه
ابو سلطان .. عز الدوله اللي عزها مشهود      عزيز الراس ، والراس العزيز تعزه امتانه
خليفه .. عدنا اللي تورد وتصدر عليه عدود      اذا السحب ادبرت عنا ، يوردنا من امزانه
ابو سلطان قايدنا .. ولا نرضي عداه يقود      سمو القايد الاعلي .. سما للمجد سلطانه
سمو القايد الاعلي علي اكرام الرجال يسود      نوقف لجله الدنيا .. و نقعدها علي شانه
اذا يامر غزينا له .. واذا يامر علينا نعود      علي امره ينقلنا من يساره الي ايمانه
ونايب ريس الدوله (محمد) قدها و قدود      بني مجلس وزارات البلد واختار شجعانه
هو اللي زوج الصحرا علي البحر بثلاث عقود      كتب ع الما يالين الما عرف فضله وعرفانه
صنع في البحر معجزته وخلا البحر ينبت عود      وخلا النخل في عرض البحر يختال عيدانه
وخلا اللول والمرجان يتشكل في وسط نفود      كان البر بحر _ من لاليءه ومرجانه
محمد .. يوم طاح الاقتصاد وصار فيه ركود      وقف وقفه حكيم وقدم افكاره علي سنانه
وقال ان السياسه الخاسره يتبع سببها جمود      ومن يتبع دروب الحرب .. يتبع درب خسرانه
ومن يحكم بعقله هوب مثل اللي حكم بزنود      عشان الزند دون العقل ما له قدر ومكانه
و ذا طبع الليالي نوب تنزل بك ونوب صعود      وكل _ يمدح الدهر ان صفا له وان عثر .. شانه
و(ابو خالد ) اسد دوله الامارات وحفيد اسود      ولي العهد .. قايد جيشنا لا ثار دخانه
ولي العهد (ابو خالد) و له منا ولاء .. وعهود      نود اللي يوديه .. و نعادي كل عدوانه
دروب المجد غنت لجل (ابوخالد) بلحن العود      ولا زلنا يالين اليوم نستلهم من الحانه
سند حكام دولتنا بوقفاته .. وهو مسنود      بمجد خصه الله فيه دون الناس سبحانه
نظيف من العتب قلبه .. لعز بلادنا مرفود      مع عقل حكيم وراحه بالخير مليانه
حجاجه ينفرد رحمه لكن لا ضاق سم كبود      وهو عون السجين اللي شكي من ظلم سجانه
ونحن والله ل (ابو خالد) فدا يوم المنايا ترود      نراودها عن انفسنا اذا اشر لنا بنانه
توحدنا وباب التفرقه بعزومنا موصود      يالين اهتز عرش المعتدي واهتزت اركانه
وصرنا رجل واحد لكن نقاتل بسبع عضود      نعيش ف بيت واحد ونحمي سوره وجدرانه
عروبتنا اصيله ، وان عطينا ما نبا مردود      ونروي كل كبد من هجير القيض ضميانه
صنعنا للنصر سيف ، و زرعنا للسلام ورود      ولنا روس علي حد السحب ماهي بمنهانه
عزيمتنا جمل ياقف وحمله في الظهر مشدود      وتطورنا ما دام انه بدا ، ما نلجم عنانه
نتاجر في المراجل ما نتاجر في ترف ونقود      واصحاب المكارم رابحه ماهي بخسرانه
يموت الرجل فينا وجهه ابيض والليالي سود      حياه الرجل من دون المعزه ما لها خانه
واذا كان الفخر طيب النسب خذ علمي الموكود      اقول العلم ، ولا من قلت علمي جبت برهانه
ابوي الشيخ ابو راشد ( محمد ) والجدود جدود      وخاله ( زايد ) اللي طيب راسه تعب اقرانه
بدون قصور في الساده ولا تحقير في المسيود      باحساس كما ساس الجبال الشم سيسانه
اذا قام ( الفلاحي ) و ( الفلاسي ) ينتخون حشود      مقام بعز ابن مكتوم .. مع هيبه نهيانه
ما دام المجد (ابو خالد) معانا في البلد موجود      نبا نوقف وقوف المنتصر في وجوه عدوانه
محبه .. والمحبه وهبه من الخالق المعبود      تري ما هو علي شاني .. نبا نوقف علي شانه
وسري الليل وسري صوت المشاعر يا نسيم النود      وعلي الله ما سريت الا وساق الشعر قيفانه"
24,قصيده المستحيل,"المستحيل يحبني يوم رمته      كان مصيري مرتبط مع مصيره
والياس حاربني ، لكني هزمته      وايامنا راحاتها مستديره
عزي من ابوي الكريم استلمته      علي المسار اكملت نفس المسيره
الاوله .. حق العرب ماهضمته      والثانيه .. نباي في كل ديره
وابوي .. ابوي الصيرمي لا عدمته      خذيت منه الاوله والاخيره
كم بحر ترهب غبته .. بس عمته      خطير ، واحب الدروب الخطيره
وكم واحد لو ما حشمني حشمته      ماهو علي شانه .. علي شان غيره
وكم واحد لو يجهل اسمي ، ما لمته      عيون لومي عن شراته ضريره
وكم واحد عليه غيضي كتمته      اسامحه ، واقول هو و ضميره
وكم بيت شاعر كني اللي نظمته      يجذبني اسلوبه وحسن تعبيره
وكم صاحب يثبت معي لا زهمته      يبين في شر الزمن قبل خيره
وكم واحد احسسه باني فهمته      اقرا في عينه ما حوته السريره
وكم سيف في شوط التحدي لطمته      ونفوس من تكره نجاحي كسيره
وكم ليل اتعب رمش عيني ما نمته      لين احتضن جفني شعاع الظهيره
وكم من حزام يرتخي لا احتزمته      ما ينلبس عند الامور الكبيره
وكم من جدار في طريقي هدمته      وبنيت باحجاره للاجيال سيره
وكم عاقل تستغرب الناس صمته      كبير ، وعقول الخلايق صغيره
وكم حلم يتحقق لا مني حلمته      يثيرني يوم احلمه واستثيره
وكم يوم من عمري يا وقتي خصمته      يامااطولك ، وايام ناسك قصيره
انسان احس انه كفو لا احترمته      نفسه غنيه لو يدينه فقيره
وانسان .. بخزام الوفا لو خزمته      نار الغدر في وسط يوفه سعيره
وكم واحد لو ما حشمني ، حشمته      ماهو علي شانه ، علي شان غيره
الاوله .. حق العرب ماهضمته      والثانيه .. نباي في كل ديره
والثالثه .. الصيرمي لا عدمته      خذيت منه الاوله والاخيره"
25,مرت سنه,"مرت سنه والعين يعشقها السهر      ومرت سنه والشوق باقي ما انمحي
ومرت سنه والقلب ذابحه الهجر      ومرت سنه والهجر عيا ما استحي
ومرت سنه ومرت سنه وانا انتظر      ومرت سنه والوصل نايم ما صحي
ومرت سنه ما جا من الغالي خبر      ودارت علي حب المحبين الرحي
ومرت سنه صابر وعذري في الصبر      شماته اصحاب الشوارب واللحي
وعيونه السود وشفايفه الحمر      وجديل يضفي فوق متنه لا انتحي
وصدر يسد الليل عن نور القمر      وخد يسد الصبح عن شمس الضحي
ومرت سنه واخاف لا يروح العمر      وانا انتظر والشوق باقي ما انمحي"
26,الاسم,"ما كنك الا شوق في بحر نسيان      كل المشاعر قبل لا اجيك لبتك
قبل المحبه تنخلق حس الانسان      كل الحواس الخمس يا شوق حبتك
وقبل اتعنون صرت للروح عنوان      ما دام هي في وسط الاحساس ربتك
من سبتك غيرت انا اسم (حمدان)      لين عرفوني باسم ( فزاع) سبتك
تبقي بمكان ويطلع البدر بمكان      واذا طلعت يضيع نوره بهيبتك
ما انته بلون الشمس وقت المسيان      استغفر الله الشمس بالنور صبتك
كن العمر لحظه اذا معك سهران      وكن السهر عمري بلحظات غيبتك
ان جيت صوبي صرت لك دار واوطان      وان رحت عني صرت بعدك وغربتك
قالوا تحت الاضلاع ما تنبت اغصان      قل لي وش اللي تحت الاضلاع نبتك
قطر الندي يصبح علي الورد ولهان      سميت طيب الورد من اصل طيبتك
شفتك وعاتبت الليالي والازمان      وين الليالي كل هالوقت خبتك
ومن سبتك غيرت انا اسم (حمدان)      لين اعرفوني باسم ( فزاع ) سبتك"
27,ادب,"الادمي لو ان دمعه عشب كان انكبت      عليه رعيان الحلال اهل النفل والعندب
لكنها دمعه تناستها الجفون وصبت      فوق الخدود وجرحت قلب الضلوع الحدب
وش عاد ياللي لك سمي لبي وعيني لبت      وانا سنا جرد المعاني من فراقك جدب
حظ يقفي بك مثل بزر رياحه هبت      واقفي مثل ما اقفيت يندب والغلا مايندب
ولا طفت ضو الوصال وضو هجرك شبت      ابا احسب الندبات في قلب عروقه ندب
وان احملت عوج السنين المقبلات وربت      ندب علي قصيده زينه وانا با ندب
قلوب الاحباب الحقيقيه لا منها حبت      تعامل المتادبين بحشمه المتادب"
28,اذا قالت الو,"وش رايك ف وحده لها صوت حلو      ما تتصل الا مع وقت الفطور
لكن صدقني الي قالت الو      ما عاد افكر بالاكل لين السحور
من الكبر كنها تكلم من علو      ومن الغنج كنها خليط من الزهور
اطيش مثل الما من بطن الدلو      وتهيد مثل الحزن في وسط الصدور
لو قالت انا فاتنه .. قلنا ولو      ما قلتي احنا نقولها يا اخت البدور
وانا عليها ذاب حالي .. واسالوا      احساسي اللي يدفعه صدق الشعور
احبها .. حتي درجات الغلو      واكتب تناهيدي لها بين السطور
في كل دور ف قلبها بادفع خلو      واطلع المستاجرين ف كل دور
اهل القلوب اللي من اللهفه سلو      وش فرقهم قلي عن اصحاب القبور
الي رخص مقدارهم والا غلو      غيابهم عندي يشابه الحضور
والا انت يالمزيون ابو صوت حلو      لا تتصل الا بعد وقت الفطور"
29,واحد x اثنين,"كل من الاقي نور في وسط الاحلام      جتني ورود الشوق تبكي علي النوم
ما نمت من عقب اللقا عشره ايام      كل من اغض العين اذكره واقوم
الله بلاني في المحبه علي توام      ما اقدر علي وحده وانا اعشق التوم
ما كنت الا هالك الحب م العام      ولا صرت الا هالك الحب لليوم
جني ثناءيات من وصف الاريام      واللي بلاني ما بلا حد يا قوم
بالضبط نفس الشي من قاع الاقدام      للراس حتي سايح الشعر مهضوم
نفس الشبه نفس الحكي نفس الانسام      نفس القمر لكن من النص مقسوم
ان جيت باحب الذي جات قدام      خذني علي اللي عقبها ما خذ اللوم
ما دام مافي فرق والحظ لي قام      با احلي بنات وكان بالحظ مقسوم
صعب علي اعطي ودادي لالهام      والهام مابها شي زايد علي نجوم
فيهن حلاوه نجد مع ضحكه الشام      وفيهن شموخ الباديه وهيبه الروم
جني وقالن لي نحن يابن الاكرام      منا من اللي بالوفا نرخص السوم
ما كل يوم يصير وحده علي الزام      وانا فهمت وقصدهن صار مفهوم
الحل عندي .. خوي شاعر ومقدام      واللي انا ف بالي تري فيه مرسوم
( فزاع ) انا هذا وهذاك ( عزام )      ولا عاد يفرق كلنا ال مكتوم"
30,ابليس ملعون,"من يوم حصل صورتي فالجريده      وهو يداعبني بسلك ( التليفون)
صوره بليا صوت هزت وريده      يالله عسي ما يشوفني في التلفزيون
كل يوم مرسل لي رساله جديده      عنوانها قلب من الحب محزون
المشكله ما اعرف وش اللي يريده      و في كل ليله له نظام وقانون
يا اهل العقول الواعيات الرشيده      لو انكم ( حمدان ) وش باتسوون
لا قلت له سولف بجمله مفيده      سولف ولكن دون معني ومضمون
وقاطعته بلهجه شديده شديده      عفوا انا ما افهم وش تقول وش لون
حقيقه .. هو روعه وفعلا اكيده      انه حبيب ويسلب الروح ويمون
ياللي عيونك عاملت بي مكيده      خصرك مع سحرك ولاسحر هارون
ومنحرك يختال بجماله لجيده      والردف كن ابليس وابليس ملعون
والفذ ( حمدان ) المكارم رصيده      وانته بدون اخلاق عادي يامزيون
خليت لك ذكري الغرام السعيده      واللي بقي جرح وري القلب مكنون
وكسبت لي مليون شخص بقصيده      وخسرت لي واحد شريته بمليون
والجرح الاول لا تحاول تعيده      من دون ما تشرح لي الوضع من دون"
31,ارسم غرام,"ارسم غرام الحب صوره ولونت      واسري ليالي في غياهب ظلامي
اشتقت لك يا ناعم الصوت وين انت      في العاصمه والا نويت المشامي
تشعل حرايق ناس لا من تكلمت      حيث ان صوتك للمولع هيامي
ليتك علي من حبك اليوم هونت      هون دخيلك صار في الحب ضامي
من فيض حبك في المحبه تعلمت      افراح عمري والكدر والتزامي
عن حب غيرك م المزايين حرمت      ما دام قلبي في محبتك هامي
لونت لك قصه هوانا و لونت      نور الصباح بجنح داج الظلامي
هذي حقيقه حب واليوم اعلنت      بانك بقلب اللي يحبك ختامي"
32,اريد اتفلسف,"جيت ابا اكتب قصيده وقلت الحن كلام      قلت يالله بافكر من يلحن قصيد
قال انا ( فايز ) اللي ياسلامي سلام      من يلحن قصيدك غير فايز سعيد
قلت يالله بانبدا بس ايش المقام      رد قال ( الحجاز) وقلت لا ما يفيد
قال رايك بياتي ؟ قلت لا لا حرام      قال يعني ابا افهم انت ش اللي تريد
قلت اريد اتفلسف ع ملحن تمام      يعني مثلك مثل موسي لي بلحنه فريد
القصيده القديمه حق ناس _ قدام      والجديده جديده يعني تبغي الجديد
يعني هذي قصيده لبسوها وسام      باللحن لي اريده لان شعري يزيد
هذا ( راشد ) بصوته ما عليه الكلام      وان عنينا المشاعر هذا عبد المجيد
بالنهاوند تصلح وبالمقامات شام      وكان تبغي الخبيتي خذ لدينا المزيد
وانا اكتب قصيدي في الليالي الظلام      وارسل ارسال واضح عبر ساعي البريد
قبل لا اختم كلامي بين سين _ ولام      بين ميم المحبه وهاجس _ بي يزيد
حظ من هو معاه ملحن بشكل عام      مثل (موسي محمد) والا (فايز سعيد)"
33,ازعل عليك,"جيت ابا ازعل عليك ناوي بالخصام      وكل مافي خفوقي بس ازعل عليك
يعني روح واروح واسري ليل الظلام      بس من يوم شفتك قلت بارضي واجيك
خلي روحي بروحك هذا اغلا وسام      خل عيني بعينك خل ايدي بيديك
يا شروق المحبه ، يا شموع الغرام      يا ورود بحياتي عطرها يهتديك
سلم برمش عينك هالتغلي حرام      ما تموت المشاعر دامني احتويك
انطبع في خفوقي اسمك بحرف لام      وفي عيوني عشقتك وفي حياتي ابيك
دامك بوسط عيني كيف عيني تنام      ودامك بنبض قلبي كيف ما افتديك
مد لي كف وصلك ، قولها باحترام      موت احبك واحبك موت انا اموت فيك
عاد تبغي الصراحه ما نويت الخصام      هذا قلبي يحاسب كل خطوه اليك
اقترب لك حبيبي بالغلا والسلام      يا حبيبي بصراحه حلوه غمضه عينيك"
34,استجواب,"الوصف فن يليق بام الوصايف      هيا معي نستجوب الوصف هيا
من نحرها لي خصرها للردايف      ما تمنعك شيمه عرب او حميا
الي اقبلت في الحفل والجو كايف      وتقول : من قدي يجيني هنيا
ضابط علي الافراد يعطي وضايف      ياعسكري ثابت تهيا .. تهيا
ورموشها حد السيوف الرهايف      مقرونه الحاجب وطلقه محيا
وجديلها ياقلب ويش انت شايف      ليل _ يزيد اللي غيا فيه غيا
وخدودها بين الهدب والشفايف      مثل السحب بين الثري والثريا
صحيح يمكن وصف الاشواق زايف      لكن قلبي لو عذلتوه .. عيا
وانا علي المقفي ما ازيد الحسايف      لكن عليها كل حزني تهيا
صاحب يعينه ف الظروف الكلايف      ويصير اضحوكه لذيا و ذيا
القلب والهجران ما هم ولايف      واللي بليا احساس .. يبقي بليا
قالوا تريا .. قلت : يا قلب خايف      خايف اموت فراق وانا اتريا"
35,اسف علي التاخير,"مساء الخير .. ودي قبل لا ابدي .. اعتذر منكم      سعيد اني حضرت الليله .. واسف علي التاخير
صراحه..ما اعرف شلون اعبر..بس اشكركم      مثل هذي المواقف شي طبيعي يخونك التعبير
اطالعكم .. واقول ف خاطري .. ياليتني معكم      تعرفون اللي عنده شي ما يخلا من التفكير
علي كثر القصايد .. بس ما ادري ويش اسمعكم      لانكم غير..ما ودي اقول الا قصايد غير
تري هذي قصيده .. بس .. كنت ابغي اداعبكم      ومره ثانيه يامرحبا .. و اسف علي التاخير"
36,اشياء .. واشياء,"تحت البحر اشياء واشياء واشياء      ومن لامني لا يرجع يلوم بعدين
شفت بعيوني خيل وتغوص في الماء      كنها علامات الدقايق الاخيرين
وانا اول اسمي يبتدي ياملا بحاء      والاخر النون الذي تعرفه زين
بديت من سنتين ما بين الاجواء      لين اتضح لي الجو من عقب سنتين
لبيك يا خلي .. و لبيك باغراء      والشوق يذبح والضحايا ملايين
التنميه في الارض يادار الانماء      تبغي ذكي والناس من هم ذكيين
ياللي دواء مواصلك سبه الداء      ذبحتني من دون بندق وسكين
وانا بحال الضيق واحباط واغماء      ارفق علي بزين وبزين وبزين
ولا عاد تتشاءم ولا عاد تستاء      لا هزت الفرقي قلوب المحبين
بغداد تبكي من مجازر سمراء      والقدس ينزف جرحها في فلسطين
احاول افهمك باسلوب الايحاء      الصبر قاسم مشترك بين الاثنين
بالختم والبصمه وبحروف الامضاء      بالحق والقانون والعرف والدين
ما تشعر الاموات باحساس الاحياء      وانته بعيني ميت قد لك سنين
وقفت ضدي ليه في صف الاعداء      واحرجتني في الناس والناس دارين
نفس الطموح اللي معك في الفشل باء      كونت به نصر مثل نصر حطين
وعشقت من يفهم كلامي بالاصغاء      اقرا عليه الحمد ويردد امين
من نور وجهه ينجلي كل ظلماء      وغلاه متربع ما بين الشرايين
ومتربي علي نعم ما عرف لاء      ويقول من ذا العين قدام ذا العين
ماهو في حاجه مدح او حاجه اطراء      عنده ثقه هو وين والعولمه وين
اسمه ماهو يسقط سهو بين الاسماء      عالي مثل نجم الجدي والميازين
القلب فيه يموت وتموت الاعضاء      وبالله يا ( فيروز) ياللي تغنين
غنيه لين الشوق ما يشبع ارضاء      وخليه يدخل جو الاشواق تكفين
ابغي صدي صوتك يغرد في الانحاء      حتي الحمام ينوح بين البساتين
كان البحر تلقي به اشياء واشياء      هذي سواه البحر ما كنه من طين"
37,اعمار,"يشب الفكر بالمعني وهاجوس القصيد يثور      وحروف القافيه تسكن لساني واتهجاها
علي طاري بحور الشعر ياللي تعشقون بحور      قصيد الشاعر اللي يحسب الكلمه ومعناها
يلامس كل بيت من بيوته لهفه الجمهور      قبل تنزل بصوت المطرب اللي شاد بغناها
قصايد يمتزج معني وصايفها بصدق شعور      لفت والفكر ساق عنانها والليل سراها
تراقص كنها بنت الرمك يوم الثري ممطور      تهادتها القلوب لبعضها والشوق وداها
وانا لي من خيول السبق خيل _ فعلها مذكور      علي صهوه جوادي اكسب الطولات وارقاها
ولي باهل الصقاره باع ومن اغلي الصقور صقور      تنوش الصيد لو ترقي السحابه وتعداها
ولي في الهجن خير الهجن واسبقها بدون قصور      اصيله .. كلما ما لزه لها الضامر تحداها
اذا قلنا ( اعمار ) المجد يشهد والجناح يثور      تروم المستحيل اللي تمنته و تمناها
يغطيها الصفار تقول كنها شعله من نور      مزاياها عديده وانشدوني عن مزاياها
مفارقها وساع ومن مفارقها يالين الزور      مع طول رقبتها وصفها يوم اتحلاها
مناره مسجد مع قبته يا عنقها والكور      من عيون الحسود الله يحفظها ويرعاها
متي ما عرضت كن اكثريها للصدر منذور      ولا عقب السنام ووطيها الا خف موطاها
فريده عصر..هاله نصر..صفوه وطر..سمحه طور      تقل كن الله من عروق ( ناقه صالح ) انشاها
اذا تورد اعزل النوق عنها خمس ست شهور      واذا تصدر اوردهن .. واذا تورد صدرناها
علي مرباعها فزن ولا رامن بحق و زور      ميادين البطوله ملكها والهجن تتلاها
متي ما روحت كن الرياح المقبلات دبور      بامر الله مسراها و بامر الله مجراها
ومتي ما نحروها واقبلت .. رد الخصم منحور      تروم تحمد راعيها وصعب تحمد عقباها
تقل ميدانها ساحه قتال وفوقها تيمور      علي ضرب الدروب الكايده والسبق رباها
اذا قامت تقوم لحالها لو شوطها محشور      وهي بين اندر الهجن العمانيات واقواها
ما خلقت لاخر الطابور ، خلقت ف اول الطابور      زعيمه كاس والسيف المصقل من ضحاياها
بلا جنحان ما تقدر تحلق في الفضا لطيور      وهي تقدر تحلق في الفضا لان الله اعطاها
ما يكسر تيمها (اعمار) غير (اعمار) يا اهل الشور      كن التيمات معروضه عليها وتنقاها
اعشيها علي كفي محب وعاشق ومسرور      وهي لو ودها كفي تعشاها .. تعشاها
اجي مفحامها جيه ظمان الوادي الممطور      واسايرها وتفهم نظره عيوني وتقراها
اسميها بمعجزه الهجن والا باسم محظور      من اسلحه الدمار الشامل المحضور مبناها
هي البحر المحيط الهايج اللي كل موجه سور      او البرق الذي من ناره الغيمه نزل ماها
ش اسميها وهي اكبر من الاسما .. وانا معذور      تعب فيها الخيال وما قدر يكشف مسماها
باوصفها لكن من يقدر يوصف بنات الحور      بنات الحور في الجنه وهي في الارض مرباها
لو ان فرعون مصر اللي بنا الاهرام قبل عصور      حضر مركاضها في الشوط الاول يوم سقناها
هدم الاهرام والاهرام مشهوره وهو مشهور      علي هيكل ( اعمار ) اهرام مصر عاد مبناها"
38,افا والله افا,"لا تعاتبني علي مزحي معاك      وتعتبر مزحي وسيله للجفا
لو خطاي ومزحتي كانت خطاك      كان قلبي يا حبيبي قد عفا
لان قلبي مطلبه يكسب رضاك      وعاهدك يا صاحبي عهد الوفا
عاهدك ما يعشق انسان سواك      وعن جميع الناس شايم واكتفي
اكتفي بك انت بالذات وعطاك      اصدق الاحساس والاعظم خفا
كيف تجفي صاحب ما قد جفاك      و في غيابك طرف عينه ما غفي
ينتظر وصلك يبي عل و عساك      تسمح الزله وخفاقك صفي
لدني بردك وانا احتاج لدفاك      حاجه القطب الشمالي للدفا
انت غالي و ماحد ياصل غلاك      لو تجافيني .. وتعطيني قفا
والليالي مالها معني بلاك      والمفارق جرح .. واللقيا شفا
ما هقيت ان ترمي الماضي وراك      بس ذا المره افا … والله افا"
39,اقرب تعال,"يا فريد الجمال طاب ليل الوصال      اقرب البيت بيتك اقرب اقرب تعال
مرحبا بك هلا مرحبا ومسهلا      جيت كلي غلا وجيت كلك دلال
رمش عينك ورف خزني من طرف      اعترف .. اعترف سحر عينك حلال
بك فوادي حيا يا سحاب الحيا      ان منعت الحيا بس يكفي اتصال"
40,الف عام,"ما يفيد الكلام ولو ابا احكي كلامي      كيف اعاتب خفوقي وما يفيد الكلام
من زرعته في قلبي صار كل اهتمامي      طار بي فوق هامه ومر بي الف عام
قمت احس الخفوق ونبضها في عظامي      بعظامي نبضها وكسرت بي العظام
وانا احب الليالي واعشق اعشق ظلامي      وانا ما قمت اميز نورها من ظلام
باحترام اجيها ورجعت باحترامي      وانا اكتب بدمي اسمها باحترام
قمت انادي اسمها وانسي كل الاسامي      واسمها في اسمها م الاسامي الكرام
لام ميم وياء والالف في الختامي      وعقبها هالله هالله ويا سلام سلام
الف عام قضيته و الف عام امامي      ورجعتني في عالم شوق بر وخيام"
41,الي البراءه,"حبيبي والله اني ما قدرت استوعب اللي صار      لفا خبر النيا واخلفت ظن اللي صدق ظنه
انا كذبت فيك اللي نقل لي صادقات اخبار      كتمت انفاس صدري وافضحتني جره الونه
حبيبي ضاعت دروب الرجا والدار غير الدار      سكنت بدار من يسكن بها ما تلحقه منه
ياويلي كل ما اطالع براءه تلمحك الانظار      ومن يسكن بعينك كيف تقدر تبتعد عنه
بدت تتشابه دروبي يالين الدرب فيها احتار      انا المغرم وكانت لي دروب الشوق مطمنه
اعاتب كل خطوه شوق واصنع للذنوب اعذار      يالين العذر اصبح ذنب حظي واعتذر منه
اذا سن الدهر سيفه وحلت بالقضا الاقدار      من يرد للقضا سيفه اذا سيف الدهر سنه
اذا جفت موارد هالتمني واذبلت الازهار      من يرد السواقي والندي والعطر والبنه
كتبتك والقوافي بيت سري والبيوت اسرار      تعبت اخفي جروحي والشعر يوشي وانا اكنه
حبيبي وانت في قربك وبعدك جنتي والنار      واذا لابد من بعدك .. حبيبي نارك الجنه"
42,امجاد الجدود,"في ظل من يسجد لجاهه عبيده      والاعمار تمضي والليالي مقيمه
واللي يقول اللي خذ المجد بيده      المجد ما يوخذ بليا عزيمه
سلام ينبض بالفخامه وريده      كله علو و فيه قدر وحشيمه
ينصاك ياشبل الاسود العنيده      يا ابن الكريم ويا سلاله كريمه
ماجد مليك المجد ، والمجد عيده      علاقته مع التقدم .. حميمه
يزخر بالاعجاز الخيالي رصيده      بفضل من يحيي العظام الرميمه
فريد وانجازات فعله فريده      عظيم ويحب الفعول العظيمه
حثيت رجلك والمسافه بعيده      والعقل ناضج والجوارح سليمه
خطوه فداءيه .. وخطوه سديده      طولت في الغيبه وجبت الغنيمه
الناقص بفعله فعولك تزيده      والزايد فعوله معك دون قيمه
مالك شبيه و كل فعل _ تجيده      قلي من اللي يقول بانك خصيمه
وشلون احفر فكرتي في قصيده      وابوك من مجده علي متن غيمه
لكن .. تاكيد العلوم الاكيده      يحتاج له شهاده مستقيمه
قررت انشرها بوسط الجريده      لاجل يغنيها السحاب ونسيمه
في كل عام تجيب فرحه جديده      وتكمل امجاد الجدود القديمه
السيف في ايدك عبد يخضع لسيده      ويدك تزيد السيف رونق وقيمه"
43,امتحانك صعب,"امتحانك صعب .. لكن سهل حله      بس عطني يا حبيبي ربع ساعه
لين عيني تكنز الدمع وتهله      والدموع احيان تحتاج لشجاعه
كن فرع الليل يوم الليل فله      فرعك اللي سهر الناظر و لاعه
ليله كانت ضلوعي مستحله      لين نور الفجر وقضني شعاعه
يوم لاحت من محياك الاهله      كنها تنشد عن الحب ومتاعه
كيف تنشد عن مقامك وش محله      وانت عقب الوصل قدمت القطاعه
تحت صدري قلب ما يقبل مذله      حسبي الله ع الذي تله وصاعه
حسبي الله ع الذي صاعه و تله      والمصيبه قلت له سمع وطاعه
ما قدرت اجزم علي كثر الادله      طال صدك غير لك عندي شفاعه
كل عرق _ ينبض بحبك تدله      والوفا حكم ضميرك في ضياعه
للوفا اسست دوله مستقله      حجمها ياخذ من الكون اتساعه
الوفا معقود في صدري سجله      سجلوا باسمي براءه اختراعه"
44,امر يا بو خالد,"عم الفرح والكل هنا      شرفتنا يالعين يالعين
طير السعد رفرف وغنا      وتمايلت خضر البساتين
الفوز راياته لفنا      والفوز تشهد له ميادين
راياتكم فينا ومنا      لافراحكم جينا ملبين
نقولها عنكم وعنا      هذي عوايدنا من سنين
سقنا البراهين وضمنا      بافعالنا سقنا البراهين
امر يابو (خالد) تمني      واسكن قبل هالعين هالعين
غصن الثنا لجلك تثنا      خذها يابو خالد عن يمين
بالحق في شفكم شهدنا      والحق ترجح به موازين
بك نفخر ويفخر وطنا      شرفتنا يا قايد العين"
45,امشي بعزم,"اسمع صدي صوته بعيد ينادي      واشوف قلبي للصدي يتبع نداه
من فاتنه في وصفها الحسن عادي      يرسم صور من خاطر ما تعداه
شعر لفاني منه ريم البوادي      الجادل اللي تزهرالارض بخطاه
يشكي وداد من صميم الفوادي      ويا كم قبله من شكي الحب ويلاه
وكان الذي به في خيال اعتقادي      عنه نشيل الهم والجرح و وزاه
وان كان له فدوي تري الحال فادي      والمال قبل الحال والله يفداه
دامه تربع فوق عرش الودادي      وش لي بعمر دونه اليوم ما باه
الزين له امشي بعزم اجتهادي      واللي يصون الحب في العين سكناه"
46,انا في الشعر,"انا في الشعر ابن هذاك اذا انته تعرف الشعر      اهيج في البحور امواج ، امشيها علي كيفي
واقولك لا تجاريني تري امشي بدرب وعر      واذا تبغي تجاريني تري لك صامد سيفي
ولا تضمن تحوز النصر وانا بحر وانته نهر      واذا عارضت تياري تبري موجي وسيفي
وكم من واحد غيرك تعرض لي وجاه الكسر      ودارت به هبوب رياح في اقوي عواصيفي
تهاجم سايل الاقلام وسطر ما يهزه سطر      وانته وينها افكارك عن بيوتي وتهديفي
تبا روس العلا وانته تحول في طريقك حدر      تحاول بس ما تقدر بان توصل مشاريفي
نجوم الليل ما تنور اذا بين شعاع البدر      وش اللي يجمع الوسمي علي سحب ورعد صيفي
تشوف الجاذبيه لي في هالدنيا تجرك جر      انا عكسه افرك وين ما ابغي علي كيفي"
47,انا و عيني,"انا وعيني نشتكي منك اليوم      ونقول وينك غبت يا نور عيني
دونك تري العالم من الفرح محروم      ماتدري انك صرت فرحه سنيني
شوفتك منها تنجلي كل الهموم      وان غبت عني كنها نار فيني
اهواك من يوم تحيده الي اليوم      واليوم حبك يالغلا محتويني
يا ملهم الشعار يا ورد مشموم      يا حب في وسط الخفايا دفيني
وجه بشوش وعين نجلا ومهضوم      خصره ، ونهدينه كما ثمر تيني
هل كيف ما احبه انا كيف ياقوم      ما دام حسنه صار بينه وبيني
حسنه غريب ونادر وشي محسوم      من ناظر بحسنه يجيه ال.. يجيني"
48,انتباه,"يا بحر انا سباح واغوص واعوم      واطلق شنب اقدر اشد انتباهه
وجاهتي اني ورث ابن مكتوم      واملك من وصوف النباهه نباهه
والا الشعر تصوير عن واقع اليوم      لا تعتقد اني كتبته وجاهه
ويا نايمين اصحوا تري كثره النوم      باب من ابواب الكسل والبلاهه
كم واحد في الارض ضايق ومحروم      وعينه علي جيب الغني وبشراهه
والناس ترحل بس وجه الله يدوم      والشح في قلوب المهابيل عاهه
والطيب بطيبه مع الناس ملزوم      وبخيل من يبخل عليهم بجاهه
اطيح لعيون الرجاجيل واقوم      واقول من باهاك يا قلب باهه
يمكن احصل لي من الناس زيزوم      يشد انتباهي قبل اشد انتباهه"
49,انصاف الحلول,"لا.. لا تعاتبني اذا فرعها مال      فرع العتب بين المحبين منشول
ابطت وهي تبرق وانا اخص واختال      مزن العذر واشرب خطاها ولا اقول
وتكيلني وتكيل غيري بمكيال      تخلط حنين الذود وصهيل الخيول
لا عندنا حيله ولا ودي احتال      قولي كما فعلي وانا اقول واطول
واطولها لو هي من الصعب تنطال      عزمي علي طرق الصعيبات مفتول
ياما تردي فارس بزمه جبال      من عقب ما جال وضرب عرضها طول
من عقب ما جال وظما صدق اللال      واللال يكذب والملا تملك عقول
غلاك لي لا تتركه بيد عذال      بعض الغلا ما يقبل انصاف الحلول"
50,اوراقي,"لو طول الصد وغصون الوله يبست      مري وشوفي وش المكتوب باوراقي
عبراتي اللي بوقت فراقي انحبست      وانتي تقفين .. مايعني لك فراقي
الساعه اللي علي حطتك من لبست      هي اخر اللي بقت للعاشق الشاقي
نار الغلا رمدت وان جيتي انقبست      كانك ف جيتك تسعين لاحراقي
والنجمه اللي تحت ظل السما اندبست      قالت لا طال السهر قل لي وش تلاقي
ماغير امور بوسط الخافق انكبست      تراكمت يوم زاد الصد باعماقي
يازين الايام مثلي شرهت وعبست      ماباقي الا الهجر .. ياخيبه الباقي
ما الوم اغصان قلبي يومها يبست      لانك رحلتي ولا فتشتي اوراقي"
51,اوربت,"يا محمد حط لي شربت      خلني با نقعه كاسي
من ثلاث ايام في اوربت      طالع المجنون في راسي
خطه حاسبتها وخربت      والسياسي يبغي سياسي
جبتها يا محمد بتربت      قافيه شعري واحساسي
ابتعدت ولانها قربت      بابتعادك وانت يا ناسي
جيتها متواضع وهربت      طولها واحد علي قياسي
زندها مليان متزربت      وعنقها عنق اشقر نحاسي
دقت الدقات وانطربت      واستوي وقاف يلاسي
تمشي ومن خلفها انضربت      وعاشق المويات غطاسي
ومن تطول السالفه خربت      وانهدم ساسي علي راسي"
52,الاخير .. الاول,"الحب ما يسكن قلوب ومحاني      الحب اسمي عاطفه تسكن الروح
يا حبك اللي كل ما اظما سقاني      سراب لال ودرب مهجور ونزوح
ما اقول منك اللي لفاني كفاني      لاني احبك هجر وعناد وجروح
ان غبت عني طال عمر الثواني      تقول عمر الثانيه من عمر نوح
وان جيتني مرت ليالي زماني      ما كنه الا البرق بعيوني يلوح
قبل الجفا عذرك سبقني وجاني      لا تعتذر ذنبك من العام مسموح
ابني علي شوفك صروح واماني      وشلون ما تبني علي شوفي صروح
ان كان غيري عوضك عن حناني      ما عاضني غيرك من الغيد مملوح
انت الاخير .. وانته الاولاني      لو كان حبك حد قلبي علي الصوح
والله ما باح بغرامك لساني      الا عيوني يوم يطرونك تبوح
كتمت سرك لين دمعي عصاني      راعي الهوي لو يكتم السر مفضوح
لا تلوم قلب جر فيك الاغاني      حتي الحمام يجره الشوق وينوح"
53,البدر,"هذا هو البدر والا البدر ابن عمه      في علم انا والا هذا الليل وحلومه
ان كان للحسن قمه هذي القمه      والا عسي الحسن كله فدوه قدومه
اقبل يضم السهر وعيوني تضمه      ما ادري من اللي من الثاني سرق نومه
كن الوصل دنيتي يوم الوعد تمه      وكن الوعد جنتي دام الوصل يومه
ما الوم من لامني في حبه ونمه      حتي فوادي ولو يشكيه ما الومه
اذا تكلم يغار العطر من فمه      سوالفه كلها بالمسك مختومه
ياليت لي همني من نظرته همه      عينه خذت نظرتي قبل اخذ علومه
ابطا يسولف عن الطيب وحنان امه      ما يدري انه بقلبي وثق سهومه
ما يدري انه علاج العاشق وسمه      وان القصايد علي طاريه منظومه
طالعت في ساعته رد ورفع كمه      لا ساعته قصدي ولا قصدي ختومه
ما قصدي الا الغلا لي ساقني يمه      احيان ارومه وبعض احيان ما ارومه
لولا الحيا والا انا في ذمتي ذمه      لا غزي علي روض رمانه ومشمومه"
54,الجروح,"الله خلق لي نفس تسمو علي البوح      ماهيب لا ضاقت من الهم باحت
علي كثر ما شفت ضيقات وجروح      لا الوجه متغير ولا العين صاحت
ابشرك .. بشاره الروح للروح      تبي تطيحني الليالي وطاحت
هذا انا والوجه باسم ومشروح      وجه بروقه لمعظم الناس لاحت
كم محزم _ بني علي شوفه صروح      وكم نفس من طارف عطاه استراحت
الله وهبنا عز و امجاد و طموح      وذكر علي جدران الايام ناحت
هذي مراجل ماهي بضحك ومزوح      ماهي شموعي لا ضوا الصبح ساحت
الصفح خصله والفخر ماله صفوح      والحزن لا سيطر علي الروح ناحت
بعض الجروح تجي لك شوي وتروح      وبعض الجروح ان جات ماعاد راحت"
55,الزعل ماهو دموع,"وقت الساعه حسب توقيت الاحباب المحلي      ياخفوق _ مايهاب البحر ضيقه واتساعه
ويا نجوم الليل لاغاب السهر في العين طلي      لين نور الصبح باكر يسطع ف وجهي شعاعه
ويا قريحه شاعر _ فكره من اللهفه مولي      علمي حسادي ان الشعر ابداع وبراعه
وزعيني في قلوب الناس وانا في محلي      يكفي اني فرد واحد وتاثر به جماعه
صادق الاحساس لو انه ورا ضلع _ معلي      ياصل لجمهوره الواعي بلا صحف واذاعه
والزعل ماهو دموع وضيقه وحسره ياخلي      ومن يقول انه دموع وضيقه وحسره.. اشاعه
الزعل بين الحبايب مثل لحظات التجلي      فرصه التفكير يا للوصل والا للقطاعه
والليالي من سنين العمر تاخذ ما تخلي      من نشر فيها شراعه لازم _ يطوي شراعه
واللقا مثل القناعه .. كل مازادت تقلي      والفقير ان مات عذره مات من كثر القناعه
والمفارق .. مثل طاري الموت ماعنه تخلي      مءمن به حق ايماني ولا اداني سماعه
ويا حبيبي لا تلوم انسان من طبعه يزلي      ما خلقه الله رسول ولا جعل عنده شفاعه
في الزعل ارفق علينا بالدلال وبالتغلي      وان سمحت العفو عند المقدره والاستطاعه
وان بغيت البعد قلت البعد قال ش فيك قلي      قلت ويش اقول ماعندي علي الفرقي مناعه
كنت احسب اني شجاع _ لايهاب ولا يولي      واثر يوم البعد ماينفع شجاع ولا شجاعه
قال شكلك تبغي الدعوي مسرات وتسلي      وانثني ما عاد له في شوفتي شف وطماعه
قلت له يا كامل الاوصاف انا طالبك باللي      ملكك روح الضعيف وعلمك سمع _ وطاعه
دامك اخترت الفراق وجزت من بعضي وكلي      اخذ عيني واخذ عقلي واخذ خفاقي وداعه
قال : ليه ؟ وقلت عيني لاجل دمعاتي تهلي      يمكن اذا شفت دمعي يحزنك كثر اندفاعه
واخذ عقلي لاجل تدري كيف منك ما يملي      كيف طيفك في خياله كل وقت وكل ساعه
واخذ خفاقي معك لله في لله .. ياللي      مادريت بقيمته عندي سوي لحظه وداعه
وكان لا هذا ولا هذا ولا هذا حصل لي      الفقير ان مات عذره مات من كثر القناعه"
56,السالفه,"قم علم الصبح ويش البارحه قلنا      خله يقول لعواذلنا تصافينا
حتي يعرفون يوم انه تزاعلنا      نبغي نزود قهرهم لا تراضينا
حنا شربنا الغلا حتي تمايلنا      من نشوه الحب تدفعنا خطاوينا
نكسب تعاطف هل الحب بتعاملنا      وهروج حسادنا ما اثرت فينا
ياما وياما حكوا لكن .. تجاهلنا      تلامس احساسنا يسبق خطاوينا
من بدهم في الوفا حنا تاهلنا      كسرت يدين التجافي من تسامينا
يابحر كان انت في موجك تساهلنا      في الحب نبحر ونمسي في موانينا
روض المحبين محمي في مداهلنا      وزهور الاشواق تنبت في مراعينا
حنا الشرف والنقا ونشرف اهلنا      عن الرذيله علي النايف تعلينا
يا ضامي الحب اروتنا مناهلنا      اذا طوانا هجير البعد تسقينا
والسالفه كلها .. يوم تزاعلنا      كله علي شان يقهرهم تراضينا"
57,السمو,"ياعرب تري المكارم والمروه      سيف عز فاللقا ما هو بحاكل
والسمو الي جهل قيمه سموه      ما عرف فرق التوكل والتواكل
والرجل مع رفيقه او عدوه      شيمته هي شيمته ويقولها كل
قالها ياصاحبي واليوم قوه      والله اني كم سنه وانا متواكل
الحقيقه واضحه من دون انوه      تاكل الغيره مثل ما النار تاكل
والمشاكل تهدم جسور الاخوه      هذي كلمه حق من راعي المشاكل"
58,السمو والمعالي,"لو نقول ان المراجل مالها رجال غيره      العفو يارب .. لو قلنا كذا قالوا تعالي
فيه غيره بس نختاله لوحده في الجزيره      مثلما يختال راعي الذود سحب من خيالي
هو نموذج للعدل والدار بافعاله جديره      من مراجل سيدي تلتف هامات الرجالي
شف (دبي ) المستبده بالحلا و المستذيره      في ظلاله كيف صار لها من كفوفه ظلالي
العوالي عسره ودروب مرقاها عسيره      والذي ما يستلذ العسر .. ما يرقي العوالي
يا طموح مواطن رجله علي دربه قصيره      وان ذكرك تسوقه الخطوه علي روس الجبالي
وان ذكرتك مالت بيوت القصيد المستديره      روسها لي لين اقول لها علي شانه تعالي
عادني في الميم الاول من جناب اسم المغيره      اكملت من قبل اكمل (حا) و(ميم)و(دال) تالي
(حاء) حمد و(ميم) مجد و(دال)دار به منيره      كل حرف من حروف اسمه علي القيفان غالي
تكثر باسمه قلايل .. لان مداته كثيره      ولان اوصافه كثيره .. لكن امثاله قلالي
ماهو بطير السعد ، لا والله الا السعد طيره      علم اصحاب السمو وعلم اصحاب المعالي
يفهمون ان المكارم كنز وامجاد وذخيره      حطها الله في يدين القايد الرجل المثالي
حطها الله في يدين ( محمد ) وهلت وفيره      وارتوت منها الشعوب و ربعت منها المفالي
من صنع للدار عز و من بني في البحر ديره      يستحق يقال فيه من الثنا مالا يقالي
حاكم كفه واصابعها سنابلها بخيره      انجزت في ظرف ليله صرح يحتاج لليالي
سنبله تبني عمار وسنبله تغني فقيره      وسنبله ما تعترف باللي يسمونه محالي
والنجاح اللي بزغ ماهوب منقطع نظيره      الا ماله .. لا نظير و لا حلي و لا مثالي
البحر والموج والحلم ومعانيه الخطيره      من صفاته كلها .. ولا يقول ان كلها لي
فيه غيره للوطن والدين .. ولا فيه غيره      من يسولف كل مجد بعزته والراس عالي
كل يوم نشوف صرح _ يلهم العقل ويحيره      يعني التكرار ماله في مخططها مجالي
والثنا والحمد للي كل مسلم يستجيره      والي ما فيه غيره في السما والارض والي
ثم ابو راشد خوي الشعب محمود السريره      دامه الله للمواطن والوطن في و ظلالي
كل خطوه من قدم رجله لها مجد ومسيره      وكل كلمه من فمه فخر وطموحات وامالي
يا سليل المجد تكفيني عن اشياء كثيره      انت ابويه وانت عمي وانت اخويه وانت خالي
خذت م الشهر الفضيل ايامه العشر الاخيره      وخذت م العشر الاواخر ليله غير الليالي"
59,الشاعر اللي,"الهرج فضه والذهب ما يشبهه غير السكات      والطيب اقدر سواليفه واحسب منطقه
والشاعر اللي ضاقت بوجهه وسيعات الجهات      وش فيه شخصيته مهتزه ولا عنده ثقه
حنا سرجنا الريح .. لا تفخر بسرج العاديات      وشوف الزمان اللي يسابقنا قدرنا نسبقه
ولا نحب الثرثره والمعمعه والالتفات      والكذب ليله ينجلي والحق شمسه مشرقه
ما يصنع الانجاز رجال بلا عزم وثبات      الانجاز يبغي له جبين يروي الخد عرقه
طموحنا يسمو علي بدع القصايد في البنات      واكبر من بيوت القصيد اللي علي صدر ورقه
حنا نفكر نجمع التاريخ من بعد الشتات      وانته علي الماضي عيونك كل يوم مبلقه
الاسماء والالقاب والتقدير وانواع الصفات      ينعم بها ربي علي عبده واذا شاء ارزقه
واعذب من النهرين نهر النيل او نهر الفرات      طموح رجال تحداه الزمان و حققه
لا ترتفع يا طيرنا بين النجوم الساريات      ويعاندك صلف الهوي والشمس ريشك تحرقه
لا تحسب انك معجزه .. الا خليفه معجزات      تراك انسان ذنوبه كل ما امسي تورقه
ولا تفلك البندق ما دام انك تهاب الانفلات      تركت للرعيان ما يصمل ويفلك بندقه
وانا اعرف عيال الفقاري واعرف عيال الذوات      مثل البحر يغرق عباد الله وهي ما تغرقه
ابوي علمني ما اسولف غير بالشي الثبات      لو موتتي بالسيف والبندق وحبل المشنقه
ياليت ما انت بحرف في غصن شجره سبع اللغات      اللي تقول جذورها للنصر لا للتفرقه
ياليتك اللي مت واللي مات للحينه ما مات      وعساك فدوه سندسه وديباجته واستبرقه"
60,الصاحب المعني,"والله لخلي السنين الماضيه تعني      ووادع الناس وارجع واخذ المعني
يمكن حبيبي اذا غنيت يسمعني      قبل البحر ياقلوب الشوق تبلعنا
اللي خذاني وعيا ما يرجعني      والدرب مجهول والتفكير ضيعنا
يدفعني الشوق لمواصله يدفعني      تبادل العشق هو سبه دوافعنا
تدرون قلبي علي هجره ما طاوعني      الناس تعذل وحنا ما تسمعنا
لا قلت احبه تراه الصاحب المعني      واللي مع الهجر طبعا ماهو بمعنا
لا قال دعني وانا ما قلت له دعني      يالين سالت من الفرقا مدامعنا
حتي في يوم الموادع يوم ودعني      بكت جميع الليالي من موادعنا
الله يمتعك بلقاي و يمتعني      والقاك والسحب تمطر من تمتعنا"
61,الغول و العنقاء,"كل اتصالات الغلا في خافقي مشبوكه      لاني اتصلت بخافقك وانته تبي تشبكني
واكثر احاسيسي للجنه خافقك متروكه      وكانك متنك لا تزيد الهم وتتنكني
ضمك خفوقي مثل ما ضم الفضا مكوكه      واقفيت مثل الغول والعنقا والا السكني
اللي من اول احسب لهم في الحياه اضحوكه      حتي عرفتك يا معذبني ويا مربكني
تجارب الايام منها مهجتي معروكه      عركت نفسي يا حبيبي قبل ما تعركني
افكر بعقلي وخطه سيرك المحبوكه      وتعالج الايام وادركها قبل تدركني
يبرك ردي العزم من حمله لو انه شوكه      وانا ثقيل الحمل في كتفي ولا بركني
ولا لقيت ابواب حبك يالغلا مصكوكه      ماني بكاشف سدي لخلق الله الا بكني
تري مصابيح السحر تحت يدي مفروكه      وانا ماني بمصباح لجل انك تجي تفركني
لي محزم ماهو يلين و بندق مفلوكه      مشاعري مترابطه وشلون با تفككني
من كثر تصريحاتك اللي فالغلا مشكوكه      حتي الهبوب اللي تحرك ثوبك تشككني
ومن يوم شفتك تنسج العذر الردي وتحوكه      وانا مقرر اتركك قدام ما تتركني
لو كل غايه تشتهيها نفسنا المدروكه      كان ادرك الراعي طموح الشيخ يا مهلكني
يفداك ما تملك جيوب اللي عشقك وبوكه      هذي مقوله كثر ما رددتها تضحكني
انا ملك عاشق ونفسي للغلا مملوكه      املك قلوب المرهفين وطيبها يملكني"
62,الفصول الاربعه,"انساك كلمه مالها ايه وجود بمرجعي      والقلب لا منه نوي غيرك حبيبي بامنعه
تنتابني ذكراك مابين الوعي واللاوعي      ما كنك الا بحر حلمي والمشاعر الاشرعه
من وين تطلع كنك الا تقول ياشمس اطلعي      يتنفس الفجر بنفس حسنك ويشرق مطلعه
مع ان فرعك لو رميت الشمس به عيت تعي      ان الدجا يسري لها من دون ما تتوقعه
ان الدجا يكنز عبيره للنسيم المطلعي      كله علي شان النسيم المطلعي يلعب معه
يمتد ليلي واشعلك شمعه غلا بين اضلعي      ويمر بي طيفك ويتناثر بصدري واجمعه
تحتاج تتعبني وانا احتاج لك وانته معي      بعض المشاعر تتعب المشتاق لكن ممتعه
موقعك من قلبي تدله بس حدد موقعي      وبعدين خذ قلبي وفي دنيا غرامك ضيعه
وان طاب لك شوقي وطاب لصوت همسك مسمعي      القلب لك والشوق في عروقي بكيفك وزعه
القلب ملكك والفصول الاربعه من مطمعي      دام التقت في مبسمك كل الفصول الاربعه"
63,القضا بالقضا,"لاتحاول تعيد بدمعتك ما مضي      ماتداوي دموعك جرح طول البعاد
انتهي الحب ياللي بيننا وانقضي      ولا بقي لك بقلبي غير ذكري وداد
كنت اجيك بخفوق فيه حب ورضا      وكنت انته حبيبي غايتي والمراد
وكنت اشوفك حياتي جوها والفضا      وكنت يوم تغيب اموت هم و نكاد
بس خذها بصراحه القضا بالقضا      ذوق كاس شربته منك اسمه عناد
يرفض القلب مثلك به وداد حظا      دامه انسان مثلك قطعه من جماد
ما تعيش المشاعر في خفوق فضا      كيف تبني وداد له عنادك عماد
يا فقير المشاعر ، ياشتات الشظا      المحبه بوادي ، وانت والله بواد"
64,المورد واحد,"يا شوق عيني عقب شوفتك ضميا      عزي لصب ضاميات اعيانه
تطري له اشيا من فراقك اشيا      مجبور يتركها تحت ضلعانه
ان غض جفنه جاب طيفك طريا      وشلون تغضي بالمنام اجفانه
ما شاف لك بين البرايا حليا      يا غربته .. ودروبه .. وعنوانه
عين الغلا يانور عيني عميا      ما ينظر العاشق عدي خلانه
ان غبت عن عيني تضيق الدنيا      وان جيتني ساق الفرح ركبانه
اموت بك ياروح روحي واحيا      يا منوه القلب وصدي حرمانه
ليت العمر تقبل سنينه عطيا      واعطيك من عمري جميل ازمانه
عيت سنيني يا حبيبي وعيا      صرف الدهر يجلي سحاب احزانه
عيت وانا روحي بحبك مليا      والعين بك يا صاحبي مليانه
لا تطري المقبل قبل ما اتهيا      وتزيد في صدر الغريم اشجانه
مادام لك بين الحنايا ريا      خل (الوصل) يخطب (رياض) اجنانه
خل العمر ياروح روحي فيا      ويجر في حسنك بديع الحانه
لك حسن يخجل من بهاه الضيا      سبحان من صاغ الحسن سبحانه
الزين ما زادت بزينه لازيا      زايد بزينه .. لان زوده زانه
الفرع وارد والموارد ( لميا )      ما تنورد واطرافها ريانه
في نشرها نشر الورود العذيا      والنحر منها واضحات الوانه
والثغر صارت له وصوف عصيا      يوم اجتمع ثلجه علي نيرانه
بين البرد والجمر صارت لقيا      كيف التقت لاضداد في بستانه
هذا وانا عيني لشوفته ضميا      عزي لصب ضاميات اعيانه"
65,الموعد,"جيتك علي الموعد ولا جيت      وش عن لقانا مانعنك
كنك عن الموعد تخليت      يا ويل ياللي عاشقنك
ليتك لصوت المغرم اصغيت      اوتار صوته يعزفنك
كل حرف منك يستوي بيت      واربع حروف ينطقنك
ياما علي شانك تحديت      سود الليالي واسهرنك
منك انا لا حي لا ميت      لا ميت و لا حي منك
يوم بنظر عيني تربيت      وامرت بامرك طايعنك
ليش التغلي والتعنيت      اهات صدري ما كفنك
لونك تباعدت وتقاسيت      لك في المحبه عكس ظنك
ان كان لي يوم وتمنيت      شوفه عيونك طالبنك"
66,الناس بالاحساس,"الصمت نعمه والتواضع فضيله      والكون له خالق و في الارض حكام
والمجد غايه والجمايل وسيله      والموهبه للروح تعبير والهام
واللي يدور حاجه مستحيله      لابد ما يجزع من النوم لا نام
قد لي ثلاث ايام ما نمت ليله      مع ان عيني من سهرها لها عام
لو كنت ادور للبيوت الجميله      شبعت عطاش الورق حبر الاقلام
ماني بمن يكتب لقاله وقيله      او طامح بتصفيق ودروع ووسام
غير ملامح دفتره من مزيله      ياما كتب ميم _ وياما كتب لام
ان غاب عنك قلت ياعزتي له      وان زاحم الشعار ما سبب زحام
وانا لو اكتب لي قصيده طويله      اصور التعبير تصوير الافلام
اشعل سما الابداع نار وفتيله      وازرع مساحات المعاني بالالغام
واشفي عذابات الكبود العليله      واغير انشاءات ..واكسر ارقام
اجيب روس الكاملات الجزيله      صناعتي ماهي صناعات الاعلام
والا الضعيف ابو المعاني الهزيله      ماهو موصلها ولو يركض اعوام
اما الثقيل .. ابو المعاني الثقيله      يبغي له اربع خمسه سنين قدام
انا كذا .. ما لي مع الشعر حيله      كلما كبرت اشوف حسادي اقزام
ياهاجسي باوصيك ولك الدليله      رح بلغ اللي عايشين _ بالاوهام
قل للبخيل اللي يمينه بخيله      تري حياته كلها .. عده ايام
اعطي العطا لو هي بحاجه قليله      علي الاقل يقال من نسل الاكرام
ويا دمع خلك في العيون العليله      بجاه من صلي لربه ومن صام
لا تنتثر علي الخدود النحيله      وتهتز لك حكام .. وعيال حكام
حنا عيال العود راع الجزيله      حنا بني السءدد ومن لام ينلام
تطول قوايمنا مع كل عيله      وتحني قوايمنا علي دموع الايتام
لاتقول يا حلوه ولا يا حليله      ذولا بشر .. ربي مقسمهم اقسام
خذا عوافيهم .. وحصل حصيله      واعطي لهم صبر وتباشير واحلام
وقل للمعاق اللي ماتمشي رجيله      الناس بالاحساس ماهي بالاجسام
وتري احاسيس الخفوق النبيله      توصل اللي ما توصله الاقدام"
67,اول انسان احبه,"لي صاحب من اول اذا قمت اناديه      الشوق من بين المحاني يشبه
تقول لي لبيه .. لبيه .. لبيه      وانا اتفدي به مع كل لبه
واليوم شكله ضايق _ ما اعرف ش فيه      من الوصل ريح المفارق تهبه
لو كان ضاق بسبه .. اجيه وارضيه      المشكله ضايق ومن دون سبه
ياهيه .. يامغرور .. ياهيه ياهيه      هذا تري ماهو نظام الاحبه
لو قالوا العذال وش انت تبغيه      ابغيه رمز _ للوفا والمحبه
ابغيه دايم كل ما مر طاريه      اغيض به عذالي اللي تسبه
سولف معي لكن من دون تشبيه      ما بيني وبينك شبه لا تشبه
انته تقول انا اخر انسان تغليه      وانا اقول انت اول انسان احبه"
68,بالمختصر,"بعيد تاركني ادور لك اعذار      علي الغياب وصدتك وانعزالك
معقول ما جالك علي البال زوار      اللي عطالك فرحته ما طري لك ؟
شهرين واسراب الغلا مالها دار      تاهت وهي تبحث في غابه خيالك
ماتدري ان مفارق الخل جبار      وان الفراق اكبر سبب للمهالك
وانا وحيد وما معي غير تذكار      لو تنشده عن حال خلك حكي لك
كانت حياتي قبلك دروب واسفار      حتي ملكت اللي بقي في وصالك
حبيبك محطم جروح ومنهار      حاله عليك من الوله عكس حالك
قبلك انا وسهيل والجدي سمار      نشرح تغنجك وحلاك و دلالك
نسيتني في الليل ونجوم الاسحار      قيلت ما لي مرقد في ظلالك
خليتني اتعب علي جزل الافكار      قلت القصيد وقلت لك طاب فالك
نقلت قدام العدد كل الاصفار      وحطيتني رغم الفقر راس مالك
انا غريب الدار .. غريب الاطوار      بالمختصر انقذت لك شخص هالك
والحين من شهرين من صار ماصار      وانا اتمني يا حبيبي سءالك
بالله .. ما جيتك علي البال زوار      طيفي دخيل الله ما قد طري لك"
69,بحور,"صغت المعاني من بحور الهواجيس      واخترت منهن من صفا نقو الالماس
بيوت شعري يسبقني مراميس      وبهن احرك نبض قلبي والاحساس
سايرتهن يوم الخلايق مناعيس      ونظمت نظم القاف ساس علي ساس
واجد في سيري علي ضمر العيس      واسري بليله سرمديه بالاغلاس
ما همني طول المدي والمراويس      ضاري علي فعل يحيدونه الناس
اغوص قوع ما تجيبه مقاييس      اخذ من الدانات ما يصيبني ياس
وان هيضني قايدات المكانيس      احس في قلبي شري دق الاجراس
انا الهواوي ما علي القلب تحميس      اطلق عنان الشوق واقول لا باس
طب الامور المقفيات المناحيس      وانظر بعيد وطاول النجم بقياس"
70,برج العرب,"في عبارات العيون اشيا كثيره تسالك      دمعها حكي ونداها بلل الخد الندي
ما قدرت ارضي غرورك واستحيت ازعلك      كلما لك وانت تنهيني وانا ارد ابتدي
دام نظراتك مدارات ورجا قلبي فلك      كم عن برج العرب يبعد مدي برج الجدي
قلت تقريبا عدد ما عاشق بحبك هلك      تقصد الا اعد نص جروح قلبي يا بعدي
قلت لك لا لا ترد تقول لي ما قلت لك      المشاعر ما تنام الا انت قلت لها ارقدي
وانت يوم الله عطاك احلي الوصوف وكملك      كيف تتركني علي شطك وانا قلبي صدي
والله ان عروق قلبي كلها ترتاح لك      ليتك الا مثل ما خذت بيدك خذت بيدي
من لمست ايدك وانا اتفداك واتفدي هلك      ما دريت ان الهوي والعشق باللمس يعدي"
71,برج عاجي,"في حضورك في غيابك ما يغير لي مزاجي      في كلامك في ملامك ما تكدر لي طربها
لا تحسب ان كل قلب انعكاسه كالزجاجي      وان ياخذ كل عين حسنك ويعلن نهبها
كيف اعذرك عقب هجرك وانت برجك برج عاجي      شفت نفسك مثل شمس للنهار الله وهبها
من عطي لك حق تجرح من يقول انك علاجي      لا تسولف عن علاجي والجروح انته سببها
لا تناجي في عتابك العتب غير التناجي      خذ مقامك باحترامك لا تبين لي عتبها
طال داجي كيف اناجي في الهوي شخص احتجاجي      صار قدره مثل عذره يشبه ذنوب ارتكبها
لا تلاعب بالمشاعر دام بحر الشوق هاجي      المشاعر نبض شاعر والحظيظ اللي كتبها
وانت ياللي صرت خلي احذر اقوال المداجي      قال كلمه لوم لكن ما عرف كيف يحسبها
وان صفينا والتقينا لا تكدر لي مزاجي      خذ مقامك باحترامك لا تبين لي عتبها"
72,بعلبك,"هاتوا لي البنتلي لو في طرف سكه      ابغي اطالع حبيبي ع البلكونه
لو سهم عينه بقلبي صوب وشكه      ما ارد دونه لو ان الموت من دونه
اقلب ( بعلبك ) لو يامر بعلبكه      وارض الكنانه عشانه ارض مكنونه
رمشه يهودي ولكن قبلته مكه      له رمش كافر لو الاسلام في عيونه
كم درهم من ذهب هارون ما سكه      وكم درهم زاد سعره لجل هارونه
بشري بمليون لكن ما معي فكه      من يقدر يفك والمليون مليونه
ويا صاحبي لا تبيع الجبن في عكه      الجبن اكثر اهل ( عكه ) يبيعونه
والشعر اماشيه بعض احيان وادكه      عاقل ولكن بيوت الشعر مجنونه
كل المزايين لول .. وخلي اليكه      واليك يفرق حلاه و وزنه ولونه
يا معشر القوم انس في الحشا تكه      حسبي علي اللي بقلبي وثق طعونه"
73,بن و هيل و تمر,"يا صباح النور .. من بعد العتيمه      ويا صباح النرجسي من بين ثمره
وياصباح الخير والورد ونسيمه      ويا صباح العود الازرق فوق جمره
ويا صباح العز جعل الله يديمه      من بعد ليل خذينا فيه سمره
اعظم الاحساس للناس العظيمه      وللعقل زمره وللخفاق زمره
والوصل يا صاحبي مثل الغنيمه      ليه تنسي واحد معطيك عمره
الغلا مثل الندي والشوق ديمه      وانت بن العاشق وهيله وتمره
والوله ماهو بنصر ولا هزيمه      ما انت قادر تهدمه حتي تعمره
الوصل من بيننا ماهو جريمه      الوصل بامر الولي والهجر بامره
والخجل في خدودك البيض الحشيمه      كاسي لون البياض شوي حمره
تدمع عيوني من الذكري القديمه      والحزن ينساب في القلب ويغمره
شوف قلبي نار فرقاك ف صميمه      جمر فحم وجمر رمث وجمر سمره
استقم علي الدروب المستقيمه      روح مكه واخذ لك حجه وعمره
دايم قمرا نواياها سليمه      ليه قلبك ما يسوي مثل قمره"
74,بنات الريح,"يا الريح ياللي تنثرين المناديل      قلبي بنات الريح عقبك غدو به
قلب تولع بالاصايل من الخيل      اللي لها في كل لفته عجوبه
للخيل عند اهلي مكانه وتبجيل      علي ظهرها كم بتيل لفوبه
متوارثين السبق جيل بعد جيل      من قبل ( قود الفن ) يتناعتوبه
قند (يابو راشد) دلال معاميل      ما دام نفسي للقوافي طروبه
لا تطري اللي جدموا لي مهازيل      خيل قبل عطب الدروب معطوبه
قالوا خذ اللي سيرها يسبق السيل      والعاتي الصرصر تناخر هبوبه
وتوشحوا خيل مداها مداهيل      عزومها فوق الدروب معصوبه
هم فضلوا لانفسهم الخيل تفضيل      واللي فضل عنهم بصدري رموبه
ما لومهم لو شفت قل المحاصيل      من يزرع بارض الصبخ وش ينوبه
اترك (يابن حرمش) هل القال والقيل      طب الردي لا تحط دوبك ودوبه
والله ما اكذبك جمله وتفصيل      صادق ولو نظرات غيرك كذوبه
معزبك يقرا عيون الرجاجيل      يفطن لهم لو سرهم ما فضوبه
معانس الدنيا علي العدل والميل      اقفر ثري الساري واسري دروبه
واللي يمثل لي محبته تمثيل      احك ظهره لين تظهر عيوبه
مابطري اسمه دام من سبق الخيل      شع اوله يوم اخره فارقوبه"
75,بياض التجربه,"احب هاجوس الشعر من كل نوع      والنادره تصبح بي وامسي بها
والهامه اللي ما تعرف الا الخضوع      كم في ميادين الشرف ترتيبها
مع كبار السن .. ياتيني خشوع      واشعر براحه ماحد _ يدري بها
كم شايب _ ماهو من الدنيا جزوع      متمرس _ فيها … وفاساليبها
لحيته فيها شيب لكنه قنوع      شوفوا بياض التجربه في شيبها
باعياد ميلاد البدر ليت الشموع      اللي البشر فاعيادها تضحي بها
ما تنور لرجل _ في هالدنيا خنوع      ما تنور الا للرجال .. وطيبها
واذا الطلوع اصعب علي نفوس التبوع      يامشرق احلامي ويا تغريبها
انا النزول اصعب علي من الطلوع      ميزه بعض الاحيان ما ودي بها
وقف هنا لحظات خليها سبوع      في الصدر غنوه ودي اغني بها
واللي سواتي غنوته جرح و دموع      بكيه .. ولكن مستحي يبكي بها
اذا الخطا قدام .. ياطيب الرجوع      مالت علي نفس _ ما تستر عيبها
واذا الوقوف يصير من بعده وقوع      الجلسه اللي بينهن يا طيبها
ما يذبحك من داخلك الا _ الطبوع      اللي تمارسها .. ولا توصي بها
اطلب رضا الله دام قلبك فيه روع      واثني الصلاه اللي تبي تصلي بها
وضع السجود يشابهه وضع الركوع      واستحضر الدعوه قبل تدعي بها
يارب سبحانك عساي من الجموع      اللي علي النار يحرم تعذيبها
القلب في العشر الاواخر جاك طوع      ويقول .. سبحانك يا عالم غيبها"
76,بيت في حرف,"متي ما ينوزن لك بيت لكن يختفي لك حرف      متي كل ما يجي لك حزن لكن ما تبي تلمه
متي كل ما تشوف العين عينك دمعها يذرف      متي كل ما يجيك صديق خايف من بني عمه
متي ما زادت حمولك ع ظهرك ولاتروم تخف      متي ما تنقطف الازهار وريح الزهر ما تشمه
متي ما هم عزوك الناس حتي عرق جدك قف      متي يحتار بني ادم ما بين الشك والذمه
متي ما اهتزوا الشجعان بطاري الموت في موقف      متي ما تلتقي الاعدا تشوف الناس ملتمه
متي ما يضحكوا لك ناس لكن بحجاج عكف      هذاك اليوم بني ادم يبي يتبرا من دمه
احس الشوق لي فيني مثل هذا ويزيده رضف      اذا الميعاد يتخالف وهو الميعاد ما يتمه
حبيبي لا تزيد البيت ولا لا تنقصه في حرف      انا وياك نتراضي ونعيش الحب في القمه"
77,ترنيمه,"بواحه الاسرار منقود منقود      لا لا تكلم باللسان الطليقي
ترنيمه النهوند وترنيمه النود      قام يعزفها حيل وانا في ضيقي
يا ذا البشر يا راعي الخيل والذود      كيف الخيانه لي تزين الرفيقي
ما كنت بعشقها ولا كنت باعود      لين اكتشفت انه هواها حقيقي
في مقلتيك انهار وبحور وورود      لايق وفيك الوصف كله يليقي
يا معادي للنقص تستاهل الزود      وانا لك بسمع الغرام استريقي
ارحمني بنظره تري نظرتك جود      مشاعري نامت ولا قلت فيقي
ضميان قرب شفتك يا سيد الخود      اخاف اموت فراق ما ابتل ريقي
صحيح انا محبوب للبيض والسود      لكن ما غيرك لقلبي عشيقي
اليا فتحت العين القاك موجود      ذكراك ترسم صورتك في طريقي
لا تشعل النارين يا مخصر العود      انا بليا عود .. زايد حريقي"
78,تعال واسالني,"مفروض لا قلت عني سالفه قلني      مع فعول الرجاجيل اذكر اسماها
ما ابيك لا انته ولاغيرك يجاملني      انا اكبر من النفوس ومن محاباها
في خاطرك شي لي تعال واسالني      لا تحكم بغيب نفسك وترضاها
لا تنوي انك باسلوبك تقللني      تري الله يحاسب الناس بنواياها
وتراك ما انته بتفرحني وتزعلني      لان الحقيقه حقيقه لو تناساها
والفرق بين تجاهلني .. وتجهلني      كبر البسيطه من اقصاها لادناها
انا اللي عقول مثلك ما تحللني      الله خلق خلقه وميز مزاياها
خلقني بهالزمان اللي معلمني      كثرت حكايا الرجال وقلت احلاها
تنزيل مثلك لقدري ما ينزلني      ما كل حاجه تمناها با تلقاها
في عيون بيض الوجوه الله مجملني      انا احشم اشنابها وادسم لحاها
لا تعتذر لي ولا ترجي تواصلني      ولا تلحق الذنب مدح وتقصر خطاها
مدايح اللي سواتك ما توصلني      لو تمطر الارض ماوصل السما ماها"
79,تناهيت المحبه,"يا اخر طموحاتي وذروه حنيني      تلبس علي فالك وانا بفالي اموت
اموت في اللبس الخفي المبيني      والشعر لا منه تناثر علي الكوت
الصوره اللي بين خدك و بيني      تقول يالسكر تعال المس التوت
في عيونك اللي تحتها شامتيني      خيل العرب في معركه عين جالوت
كل شي يتمني يشاركك فيني      الارض والاشجار والبحر والحوت
يا مبراك .. يا ما اظلمك.. يا ضنيني      ما ضاع لك ضايع ولا فات لك فوت
اقسي الرجال ان شاف حسنك يليني      واي بنت في جنبك تحول لطاغوت
خذني معاك .. بلاك انا ما يبيني      يا شعر ابو راشد ويا سحر هاروت
هذي امنياتي يا مبعثر سنيني      الود ودي نجتمع لو بتابوت
ودي احطك يا حبيبي في عيني      واسكر عيوني عليك انت واموت
وادخل معك قبر الغرام الحزيني      واسمع تناهيت المحبه بلا صوت"
80,تهاني العيد,"يا صباح العيد يا الحسن الفريد      يا صباح الورد يا عطر الزهور
يا صباح من سنا وجهك يزيد      من محياك الجميل ازداد نور
ابتدا في حبنا عام جديد      وانقضي عام تفاصيله شعور
كل عام وانت لي الحب الاكيد      وكل عام وانت في خير وسرور
لك في عيد الحب مني ما تريد      لك خفوق به مشاعر لك تثور
لك غلا يجري بدمي والوريد      ما تغيره السنين ولا الشهور
ولك تهاني العيد في حرف القصيد      ولك عناوينه وما بين السطور
ويا عساه يكون لك عام سعيد      تحتفل به بين تغريد الطيور"
81,توبه,"ياللي غرامك هزني بين الاضلاع      توبه اذا شقيت فرقاك .. توبه
الله وهبك اوصاف واخلاق واطباع      تسبي شمالي الخفوق وجنوبه
نهيت قلبي عن وصالك ولا طاع      غلاك تهمه والمفارق عقوبه
و في كل مصياف و في كل مرباع      و في كل وقت و كل لحظه ونوبه
من حقي اطمع فيك واصير طماع      لو دون وصلك يا حبيبي صعوبه
صحيح من ينهل من الشوق يلتاع      يشرب ولا يقطع ضماه بشروبه
الهجر بدعه عاطفيه والابداع      وصلك في ليل يبتسم لي غروبه
والورد ينبت يوم تمشي علي القاع      والصبح انفاسك تعطر هبوبه"
82,ثقه زايد,"لان الله خلق للمجد من روس الرجال رجال      ماهوب كل المتون اللي تزم الحمل تقوي له
ولا يقوي علي حمل التعب ويحقق الامال      سوي ( محمد ابن زايد ابن سلطان ) وامثاله
يمينه فخر واكرام ويساره عز واستبسال      ولا منه فعل يشهد له التاريخ بافعاله
ولا منه وعد يوفي ولا من قال قال وطال      يعز المجد لا قال ويزيد المنصب ان طاله
يقولون الفخر له لو لبس فوق الجبين عقال      وانا اقول الفخر ماهوب له الفخر لعقاله
هذاك اللي زرع له ف القلوب الطيبه تمثال      تمنت كل نجمه توصله وتصير تمثاله
لان اللي مثل قدره ليا منه رقي وانهال      يطيح من الثري صوب السما والنجم يرقي له
وليا من عودت للفخر بالاعمام والاخوال      يجملها من الصوبين باعمامه وباخواله
كثير افضال وشوي ان وصفناه بكثير افضال      حشا نفس الفضايل نفسها ما تعمل اعماله
اذا الله خالق العزه مراتب والعباد خصال      ابااعرف هو بقي يااهل الخصال اكرم من خصاله
كثير .. ما بعده الا المطر والغيث والهمال      غزير .. ما حسده الا البحر والموج واهواله
قوي .. ما يهاب من الحدو والخيل والخيال      شجاع .. يرعب قلوب العدو لو انه لحاله
اذا عرش البطوله ما يليق الا علي الابطال      من ابطاله اذا انتم يا ( محمد ) ما انتم ابطاله !؟
هنيالك ثقه ( زايد ) سند واسم وذري وظلال      وهنيالك علي حمل الثقه واسمك هنياله
خذ حروفي وانا ( فزاع ) ما عقب الجزال هزال      لان الشعر بامثالك تصير هزاله جزاله
قصيد ينذبح يفداك ، تنعاه الرفوف اجيال      وحرف ينولد لرضاك يحلا لك وتحلا له
رعودك اكدت للغيم ان اصل المطر رجال      سجودك .. يثبت ان الدين يبقي صلب برجاله
وجودك .. اثبت ان الله خلق للعنفوان اشكال      صعودك .. اثبت ان اللي تناله ما حد ناله
اعرف ان السنين تزول لكن الامل لا زال      وقليل من المتون اللي تزم الحمل تقوي له
ولا يقوي علي حمل التعب ويحقق الامال      سوي ( محمد ابن زايد ابن سلطان ) وامثاله"
83,ثلاث ايام,"ثلاث ايام مرن في حياتي غير      ثلاث ايام عشت الحب واغليتك
ثلاث ايام واتهجي كلام الطير      كلام اعذب من اعذب من تفديتك
رساله حب شاهدها غلا وتعمير      علي فوادي تربع واسكن ف بيتك
اقول اش قد انا عطشان وانت البير      دلو فكري نضح من كلمتي ليتك
اقول ال (مايصير) لعينك انت يصير      ولو حتي بثريا الكون حطيتك
حبيبي والغلا صوره بلا تصوير      صورها بكل رمشه عين انا ريتك
حبيبي والعطا يحتاج للتقدير      اذا صرحت انا اللي حيك وميتك
ثلاث ايام مرن في حياتي غير      ثلاث ايام عشت الحب واغليتك
ثلاث ايام لكن ما ادري ش التفسير      بس ادري من ثلاث ايام حبيتك"
84,ثمار الهوي,"ليتك معي يوم الهوي نود نسناس      من الفرح والله ما تدمع العين
ناس علي تعذيب ناس لهم ناس      وهذا الهوي ياخذ قلوب المحبين
لكن لا يطري علي بالك الياس      ذوق الهوي دامك تعيش العمر حين
خذ من عطر ورد مع طيب الانفاس      واقطف من اثمار الهوي في البساتين
خلك مع حلو اللما عذب الالعاس      الجادل اللي فايق بكل تكوين
لا تحط نفسك بين وعرات الاطعاس      وافهم بان الحب عذب ملايين
الحب مرجع للمحبين واحساس      والحب هو في قلب الاحباب نوعين
ع كيف ما تبغي لك تدق الاجراس      والشاطر اللي يملك الحب بيدين"
85,جرح الصداقه,"كلما بنيت الحلم في القلب وكمل      قبل اعلنه يظهر صدي عداوته
وضحت همومي من ورا الخافق همل      واحجامها حسب الوضع متفاوته
وانا العزيز اللي تشبث بالامل      عسي يشوف من الزمن طراوته
درس الحياه القاسيه لو اشتمل      علي الجبابر لا اعرفوا قساوته
تلقي بعض تجارهم يمشي ثمل      مع الفقاري يرتشف حلاوته
والقاضي اللي في كلامه ماصمل      فاضي عمل مسترسل بفضاوته
كيف المطوع يخلف بقول وعمل      والمصحف الطاهر نسي تلاوته
قال المثل : خل الجمل بما حمل      صافح عدو _ ما يبين نقاوته
رجل _ ضلوعه للحمل ما تحتمل      يحرم علي رجلي حشا ما خاوته
مثل النعامه راسها تحت الرمل      ومن ظلها تشكي مدي ضراوته
جرح الصداقه في الظهر ما يندمل      عيت سنيني كلها .. ما داوته"
86,جودنا ينجاد منه جود,"صباح الخير يا اهل الخير..صباح الورد والعنقود      صباح كلما هز الشعر غصنه قضي ثاره
اذا جادت يمينك يا البنادم جودها مردود      من اللي بامره نجوم السما تنساب مدراره
و رجل ما يوقف في حياته موقف مشهود      يعيش يموت ما يدري عن احواله ولا اخباره
الي مر الفتي باول صباه ولا قدح بارود      اجل وش خانه ايام الشباب و ينعه ازهاره
يجودون الرجال وجودنا ينجاد منه جود      وحنا اللي نبطل للعطايا كل محاره
علي درب المعزه ما قصرنا حبلنا الممدود      ولا حتي نفكر لو يجور الوقت قصاره
يعلمنا الزمان ونستفيد ونبذل المجهود      وعزيزين النفوس نفوسهم صلفه ومغواره
بلشنا ما عرفنا منهو المذموم والمحمود      واشوف الجار ما يدي الديون اللي علي جاره
وضعيفين النفوس من الليالي حيلهم مهدود      وانا حيلي صواديف الزمان تزيد اصراره
انا عندي علي كل الكلام اللي اقول شهود      حشا ماني باثرثر والقلوب السود ثرثاره
اشوف النفس مثل البكره اللي ما تحب القود      وعسفها واحد نفسه علي الايام صباره
الا يالسحب هلي لين اشوف الما في راس العود      تباشربه رعايا الابل بعد القيظ وغباره
والا يالشمس طلي لين تجلين الليال السود      واشوف النور في عيون من التفكير محتاره
والا يا قلب خلك مثل ما اخبرك حفيظ سدود      تري الرجال لو يكشف سدوده قل مقداره
والا يا عين لا تبكين ما دام البكا منقود      تحلي بالتصبر والعزم تاره بعد تاره
والا يا طير غرد دام حبل وصالها ممدود      هنوف.. لا تذكرها خفوقي زادت اثاره
وهي كن في ثغرها ريحه الياسمين والكمبود      تثني كنها غصن عليه السحب مطاره
تلفت كنها ريميه ترعي بوسط حدود      مكان ف وادي دار الزمان وما حد زاره
سراب الظامي اللي مستحيل انه يبل كبود      محطمهم غلاك اللي تحب الرجل مشواره
تعالي لا تخليني علي باب الامل مفقود      فراقك سبب جروح الحزين وكثر اضراره
وانا اللي حاضر ذكري لو اني ماهو بموجود      احب الشامخات ولا اطرق البيبان في الغاره
انا للمرجله صقر جناحينه تضم النود      ماغير ( محمد ابن راشد ابن مكتوم ) صقاره"
87,حارث البحر,"يا براق القصيد ابرق لهاجوس عليه الزام      جزيلات البحور اللي معانيها تلازمها
جزيلات البحور اللي وفت لاهل العقول ذمام      لعلك في سما الافكار تشعلها وتغنمها
عشانك من سحب الغمام .. سقنا لك كنيف غمام      يا اما انك تروي قاعها .. والا .. تسلمها
يصوم من القصايد خاطرك لكن متي ما صام      ما يفطر غير بابيات هل الطولات تفهمها
احاسيس القلوب الغافيه ماهي بحلول الهام      لكن اهل القلوب الصافيه مولاك يلهمها
وانا لا من سرجت خيول فكري والصفوف زحام      تعديت الصفوف اللي هل القيفان تزحمها
يا عمي وانت ضرغام تحدر من ظهر ضرغام      يا عمي والمكارم يفخر بطاريك معجمها
ياريسنا ( خليفه ) لي بفكرك تقتدي الافهام      ويابو ( خالد ) يا والي عهد دولتنا ومحزمها
اهنيكم بشيخ _ في سما العليا يقود زمام      يسمي ( حارث البحر ) وبحور الدر ينظمها
هو ناءب ريس الدوله في كل امر صعيب وهام      وريس مجلس دروع البلد و (دبي) حاكمها
اهنيكم وانا في العام هذا مثل ذاك العام      تعظمني محبته ومحبتكم واعظمها
بيوم مثل هذا اليوم متميز علي الايام      تكون عيد في دار سلاح رجالها دمها
يسمونه يابو راشد هل الصحف وهل الاعلام      باسم عيد الجلوس وكان تسمح لي باعلمها
انا اسميه عيد المجد لان المجد لاجله شام      ولان بلادنا رب السما بقدومه اكرمها
تباشرنا بجلوس اللي لا قام يحلها لا قام      شهوده واسعه والدوله برءياه يدعمها
عقول المعرفه تحمل من الادراك والالمام      مالا يمكن تحمله المعاني لو نترجمها
يابو راشد جلوسك وقفه وعيدك نصر واكرام      دول الاكرام تهديك التهاني من عواصمها
يابوراشد حضورك نور شمس وخطوتك قدام      تجي قدام حتي قبل رجلك ما تقدمها
تقدمك العزوم وطير عزك للمعالي حام      شهاده حق .. واللي ينسال عنها ما يكتمها
شهد حتي معاديك وتكلم عن مدي اسهام      جهودك ف التطور قبل ما اصحابك تكلمها
علي حجم الفعول يقيمون الصارم الصمصام      لكن فعولك اصحاب الفكر تعجز تقيمها
يا عقل (دبي) يارمز البنا ياللي كبحت لجام      معادين التطور لين قرت لك مفاهمها
(دبي) اللي حقايقها تعدت مستوي الاحلام      عسي الله عن عيون اهل الحسد والزيف يعصمها
(دبي) اللي مفاخرها فعل يمناك يالمقدام      شعوبك تفتدي يمناك لانك صرت معصمها
شعوبك ما تقسم يا طويل العمر سبع اقسام      يوحدها سموك والليالي ما تقسمها
ولا زالت تحلي بالصفات النادره ما دام      سموك يحتضنها عز و يرتب مواسمها
طويل العمر رفت عن يمينك شامخات اعلام      غنمت الرايه اللي مستحيل الغير يغنمها
حرثت البحر بيدك وانت فوق البحر بدر تمام      علي كيفك تفاصيل البحر يا شيخ تنظمها
علي كيفك معالمها سرت واسرت بها الانام      معالمها كبيره ، وانته اكبر من معالمها
تفضل وانت والله فوق روس اهل العقول حسام      اذا احتارت عقول الناس سيف الحق يحسمها
( محمد ابن راشد ) كلما يطري نفز قيام      نفز قيام للي يكرم شعوبه و يحشمها
لابو راشد ملوك الارض توقف منزله و مقام      لو ان الارض تتكلم … قسم بالله كلمها
حفيد اهل العروبه ، ناصر الدين وسند الاسلام      عسي ربي يسلمه لعروبته و يسلمها
سمي ( محمد ) اللي للنبوه كان مسك ختام      ابوي اللي يمينه بالسخا والجود خاتمها
نجل ( راشد ) مءسسنا وخاله سيد الحكام      يحكم بفطنته من قبل هالعالم تحكمها
اهل الاهرام سووا معجزه لما بنوا الاهرام      لكنك قبل ما تبني بلد .. تبني مكارمها
تفاخر بك ( دبي ) الدره اللي يعجز الرسام      ما يرسمها علي شانك برءيا الفكر راسمها
دروب اسمك من (محمد) الي المكتوم خير وسام      تادي للفخر والمجد والعزه علايمها
علامه من تعجب ! .. قبلها علامه استفهام ؟      بعد اسمك وتاريخ النجاح اللي يتممها
تري صورتك قبل انها تعلق في الطريق العام      تعلق في قلوب الناس لانك صرت عالمها"
88,حبال صوتك,"حبال صوتك قامت تقطع حبال      لا طلعت نبرات صوتك حزيني
والناس تشكي حالهم قبل الاحوال      تشكي من الايام واللوم فيني
تعال تبغي جزال في ليلك جزال      امر ويدعمك الوله والحنيني
ما تدري اني لا انثني فكري وقال      رفعت سوق اهل القصيد الثميني
الي نقشت حروفها نقش تمثال      رسمت فيها من تجارب سنيني
وخليتك الفكره وفصلت الامثال      علي طريق الوصل بينك وبيني
ادللك بالشعر تدليل الاطفال      واضمك بقلبي وعقلي وعيني
بيني وبين مواصلك عده اميال      مدري تبي فرقاي والا تبيني
اقول لدروبك لو دروبك طوال      بامشيك دام ان الوفا يحتويني
لكن لا تدور بدالي وتحتال      ما دامني شاريك يا مشتريني
ما كل رجال يعيضك برجال      هذا مثل قالوه لي الاوليني"
89,حديقه ورود,"حل الظما في خاطر المنهل العذب      وامسي كما نجم تباعد بريقه
ما ودي البعد عنك لكنه القرب      القرب ظام القلب ما بل ريقه
قل المطر ما يروي القاع لو خصب      القاع ترويه السيول الدفيقه
هذا وانا ضاري علي المحمل الصعب      ومحمل الايام ما لا تطيقه
لا تحسب انك ناهب حاضري نهب      عندي علي ماضي سنينك وثيقه
ان كان وردك تاه غصنه علي القلب      عادي اضيع ورد ، عندي حديقه
وان كان صغر السن عذرك وانا الذنب      قبل العذر والذنب عطني دقيقه
كم لي وانا امشي كلامك وهو كذب      برقعت لعيونك عيون الحقيقه
يا جرح قلبي لا تسولف عن الطب      لا تضحك وعينك بدمعك غريقه
انت اصلا اخر شخص يحكي عن الحب      الحب غايه .. وانت حبك طريقه"
90,حراس قلبي,"حراس قلبي يافتي الجود حراس      ولا يخطف الخفاق لو شي مدسوس
نبراس رجم يعتلي كل نبراس      رابي ما بين البحر والبر وطعوس
يتحسب انه بدل الذهب بالماس      ضيع حياته في رجا شي ملموس
قام يتجرع كاس هجري علي كاس      هذي حياه اللي به الحظ منحوس
وانا بني ياسي عطا المجد لي راس      ولي عاده ما البس لباس ملبوس
ابني حياتي فوق ساس علي ساس      وانا تراني افهم الخط معكوس
لاباس يا عمر الشقا فيك لاباس      هذي حياتي كلها علم و دروس
اقطع رجا من كان يبغي لي الياس      واقطع بعزمي لو بعد تنقطع روس
انت الذي مديت لي سهم الاقواس      وانا الذي للسهم اصبحت له قوس
مثل الذي زايد علي العوق به باس      او مثل من يتبع علي الدوس ويدوس
الناس اجناس .. ولكن ابي ناس      اخط شاربهم مثل خطت الموس"
91,حصه,"الصبر ورث الانبيا والتنميه تبغي كفاح      والناس يرزقها الولي علي حسب نياتها
يا(حصه) انا ما نسيت اقول مبروك النجاح      لكن ادور لحظه نفسي تلامس ذاتها
تبريكتي برق تناظره العرب لا منه لاح      ما هي بمثل العالم الثالث وتبريكاتها
مبروك يا اشرف حب في قلبي تمكن واستراح      يا اغلي من احياء الديار الشاسعه وامواتها
روضت احاسيسي من الفرحه وهي تجمح جماح      وصورتها لك في قصيده ماتموت ابياتها
الاشجار في انحا(دبي)ترقص طرب والطيب فاح      وحدايق الارض اينعت بالتهنءه ورداتها
الليل عيد والنجوم تقول وينك يا الصباح      يا لين ذابت في دقايقها و في ساعاتها
وارتاح في قلبي تري شوفك يسبب الارتياح      وتبريكتي تسوي صدي العالم وتبريكاتها"
92,حكومه الحب,"سالت جفني ليه يا جفن ما تنام      قال اسال القلب الشقاوي لعله
يجاوبك لانه هالايام منضام      سالت قلبي قال الاحساس خله
واسال زمانك لانه اسباب الالام      رحت اساله شفت الزمن فيه عله
والاسءله تشبه تفاسير الاحلام      والحلم ما تقدر تفسره كله
وان الليالي والثقافه والالمام      اقول لنجوم السما والاهله
ما ترفع الشاعر محطات الاعلام      ولا الصور علي غلاف المجله
ما يرفعه الا مقامه ليا قام      في موقف ما كل رجل يحله
والصحف لوجفت ما جفن الاقلام      سمع قلوب الحاسدين المغله
وانا قبل عامين والا قبل عام      والشعر سيف لا تضايقت اسله
اركب الفكره علي حسب الالهام      واخاف من بيت يجي فيه زله
والارض ضاقت كره والعالم اقسام      ولكل قسم بين الاقسام مله
ولا صار وضع الناس بين الايام      بين المجامل والحياه الممله
ودي اكون دوله دون حكام      الحب يحكمها .. وهي مستقله
ما احب ابدي راي او اخذ احكام      قبل اطلع علي جميع الادله
سياسه المتسيد القاءد العام      اللي يقدره الزمان بسجله
ابوي عون الجار وضعاف الايتام      اللي يفز لهم لاجوه ف محله
الله يعز اللي يعزون الاسلام      والله يذل اللي يحب المذله"
93,حلوه موت,"هذي عسي ربي يسامحها      والا انا ماني مسامحها
اتحاول باطرافها تستر      وهو اللي اكثر شي يفضحها
ان اجلست يورد الكرسي      توقف الدنيا مسارحها
لانها خلاصه فتنه الفتنه      الله يا ماحلاها وما املحها
ولا مشت علي الرصيف يقول      ياكوس تكفي هب واطرحها
ايه من ايات الله العالي      كل شي يتمني يصافحها
الحزن يضحك كل ماتحزن      والفرح يبكي كل ما افرحها
الله يحفظها ويحميها      والله يهديها ويصلحها
ترخصني احيانا وتجرحني      وانا اللي اغليها ولا اجرحها
احبها بجنون وبطيبي      تزعلني وانا اللي اصالحها
قولوا لها يا اهل الجنوبيه      تري الجفا ماهو بصالحها
باتخسر الانسان والشاعر      اللي يقدرها .. ويمدحها
بعض الغلا كتمانه احسن له      ياليتني ما كنت اصارحها
الحب له سلطه وله هيبه      واشياء لا يمكني اشرحها
لءيمه .. تدري انها جنونيه      ودك بعض الاحيان تذبحها
من كثرماهي حلوه موت تحس      هي اللي مختاره ملامحها"
94,حمام الاحباب,"بغيت اعلمك قبل تروح يا خلي      ان ازعلك صار هاليومين بزياده
كنت احسبك كل ماصديت متغلي      بس للاسف صار هذا الطبع لك عاده
بيني وبينك .. اشوف البعد اسهل لي      خلاص ابا ابعد مادام ان عندي اراده
اصفيت لك واحسب انك كنت صاف لي      تبغي الحقيقه.. كرهت الحب واجهاده
من شمس هجرك ما عاد يفيدني ظلي      وش فيه قلبك .. يزيد ف ليني عناده
وهو من اول الي من جيته يهلي      ويحط لي في حنايا القلب سجاده
ويشاغب نجوم اهل الليل ويملي      ويفتح لي ابواب حصنه وادخل بلاده
وانا اتركه في ربيع الخافق يفلي      مشاعري كلها لرضاه منقاده
يا كبر جرحي من الهجران يا غلي      ما عاد جاني من الاحباب نشاده
حمام الاحباب ..سلم لي علي خلي      لان ازعله صار هاليومين بزياده"
95,حمايم,"شوقي حمايم والغناوي ربابه      غنت علي لحن الربابه حمايم
ياصاحبي بعض النوايا تشابه      والفعل يفرق بين بايع وسايم
ياللي حبيبك فيك زايد عذابه      دايم علي باله ولو كان نايم
قربك سعاده والمفارق كابه      مشاعرك ورد و غرامك نسايم
عزمت قلبك للغلا والرحابه      لو كان ما بين الحبايب عزايم
لو خافقك يفتح ل ( فزاع ) بابه      لقيت قلبه عن هوي البيض صايم
ولو ان احاسيس القلوب تشابه      سمحت لي كل الذنوب العظايم
القلب لك روض خضر ما وطا به      الا غلاك اللي احييه .. دايم
اعذر حبيبك لو يطول غيابه      من طول الغيبات جاب الغنايم"
96,خذ من الشاعر كلامه,"لا تحسب ورود تنثر لك غلا وتفله      والبحر عشرين ونجومه وضحك هلاله
تعتقد اني انا ميت ..وانا لا والله      انا لا ميت حبيبي لا ولا الله قاله
لي يبي يقرب خفوقي ما يجيني بزله      زله اسمح لها ومن عقبها بزواله
كان عندك هرج باتقوله لقلبي قله      وش علينا بهرجه المسكين واللي قاله
ما عرف شي _ في بالي لا بغيت اوصل له      ويذكر اسمي يومها وبحله وبترحاله
من يحب بحب ضايع قلت الله شله      ضاع واللي ضاع عندي احتياط بداله
والله لا احذفه انا ويصير حرف العله      يالين ما يضحك عليه ابليس قبل عياله
لي مسج يكتب في بالي وعقبها ارسل له      ويدخل بشاشات حبه وينحرق جواله
من خباله الخباله نيه ناو له      ولا بغيت ازيد شاف خبال غير خباله
ارفعه وارجع اذله وارفعه واذله      لين اسمع مرتين باذني ياهي حاله
ولو بغاني هو رقي لي والا انا ما انزل له      لا له انزل لا له و لا الف من اشكاله
ذا طريقي من عرفتك والطريق تدله      والطريق اللي تدله لازم ان تسعي له
خذ من الشاعر كلامه والا حبه خله      انا احبك .. لا حبيبي لا ولا الله قاله"
97,خلاص يعني,"خلاص يعني كل شي انتهي وراح      خلاص يعني ما بقينا حبايب
يعني وعودك كلها كانت مزاح      والا انت مالك في المحبه رغايب
وين العهود و وين لحظات الافراح      يعني تلاشت مع هبوب الهبايب
القلب بعدك من له اليوم يرتاح      من بعد ما هو في محبتك ذايب
ياما علي شانك تحملت الاجراح      وياما جروحي من صدودك عطايب
سرقتني عن جمله الناس يا صاح      والفكر عندك ماخذنه نهايب
خلك يحبك يا بعد سيد الملاح      ان رحت عنه راودنه مصايب
خلك معه دام الهوي حيل نضاح      والواش رده يا هوي البال خايب"
98,دراهم,"تحبني .؟ والا تحب الدراهم ؟      اختار لك وحده علي شان ما تضيع
علاقه ما تنبني بالتفاهم      حتي تحت نور القمر يمكن تميع
وتري هل الحب الحقيقي تراهم      مشجعين احساسهم دون تشجيع
صغيرهم يدري بقيمه غلاهم      لا يمكن تحصله معروض للبيع
مزروع في قلبي غلاك وعساهم      فدوي لبستانك وحصد المزاريع
مداك مايشبه في عيني مداهم      ياظبي .. ياللي مرتعك في المرابيع
اذا زماني مانصفني .. واذا هم      يبغونني انثر دموع التواديع
للحين بعده ماوصل مستواهم      لمستوي شقر الحرار المطاليع
صغار وعيوني لا يمكن تراهم      ماهي تشوف الا النجوم الملاميع
البحر والا الموت .. انا كلاهم      اغرقهم واحذفهم ليابس الريع
الا اذا شفتك معاهم مساهم      كنك تقطع قلب مغليك تقطيع
لك محتوي يطغي علي محتواهم      ويزيدني شوق ومحبه وتلويع
انت القمر والشمس والا احداهم      انت الورود اليانعه والينابيع
اهل الحروب تجر لاجلك حداهم      واهل الطرب تعزف لك اللحن تنويع
والاتقياء موحدين _ دعاهم      يحفظك ربي من عيون المقاليع
فرع وعلم هالبنات اش بلاهم      احيا بك الموتي ياسيد المفاريع
في ارضهم جنه، نجم في سماهم      اذاعه اهل الحسن بوصوفك تذيع
من دون تطلع ، تراك احلاهم      واذا طلعت تصدع الناس تصديع
لكن لا تبعد بفكرك معاهم      لا الوصل يشرونه ولا الشوق للبيع
لو كل حاجه تنشري بالدراهم      كان اشتريت العمر قدام ما يضيع"
99,دروب الارانب,"احيان يطري لي علي كل الاوقات      واحيان يلعب مثل لعب الارانب
هذي نهايه من بدايه نهايات      كنها نهايه يوم غالب وطالب
مثل القمر ما يطلع بكل الاوقات      مره بجانب ومره عكسه بجانب
هذي الامور اللي مثلها مخيفات      مثل الاراضي اللي خذوها الاجانب
عبروا مسافه ، عبروا كل المحيطات      والقصد واحد ، كل يبغي مطالب
حد _ طلع دكتور يحمل شهادات      وحد _ علي كرسيه مازال طالب
اتبع اثرها ع الندا لو غبيات      ما اظن تسلم من سموم المخالب
ما ينخلط وصف الردي بالمروات      من يقدر يجمع كل موجب بسالب
الوقت ما يرجع علي بعض الاوقات      اليوم لو مغلوب فيه يوم غالب
افهم وفكر في رموز الاشارات      تري اعرف دروب حفر الارانب"
100,دلال و مسند,"شف دمعتي تنتحر لمواصلك يا بعدي      من كل دمعه معي لهفه تسلم عليك
من عيني اللي ذبحها بعدك السرمدي      ومن قلبي اللي يبيع العالم ويشتريك
يا اجمل صدف عمري لهجران ذكره ردي      لا تغيب وتطول الغيبه وانا محتريك
تروي ضما قلبي اطلاله ثغرك الندي      سكنت قلبي ولا لك في الحنايا شريك
ياطول ليلي ما بين دلالي و مسندي      مشتاقه يديني الثنتين ضمه يديك
تعال باموت في يدك وانت موت ف يدي      الموت لذه ما دام الموت منك وفيك
غلاك مهره في ميدان الملوك تعدي      تهز عرش الملوك ويهتويها المليك
يا سيد العشق لا يطول الهجر يابعدي      تري عيوني من اللهفه تسلم عليك"
101,دموع المحبين,"منابع دموع المحبين عيني      تبكي علي نفسي وتبكي علي الغير
وعن الغلا يا ساريه خبريني      هل عاد له في قلوب الاحباب تاثير
قلب الفراق اللي غدي له حنيني      ضميان والقصه ماهي جمه البير
لكنها شوق يدفه ضنيني      يالله عساها ما تطول المشاوير
نوارتي .. تجمعي واجمعيني      وتغطرسي علي جميع النواوير
مالي عذر حتي اقول اعذريني      بس احفظي تركيبه البيت الاخير
اشرف مثل مقاصده تحتويني      قل العطا .. ولا كبار المعاذير
خلي علامات الشقا في جبيني      عطر وبساتين وورود وعصافير
ابي اشوف العيد في مقلتيني      واركب لقلبي جناحين واطير
وابي اعيش العمر ما عاد فيني      اصادم الايام والا المقادير
يا مشغله خط الغرام اشغليني      تراي جوال بليا فواتير
تمردي علي النظر وسط عيني      وتعددي علي وجيه الجماهير
لان المنام اللي بغيته يجيني      عيا يجيني لين مسيت بالخير"
102,خير الكلام,"اذا شفت الزمن مقفي .. بعينه نيه التجريح      رهنت النفس للعليا الين تموت مرهونه
تري خير الكلام الذكر واشرف مفرده تسبيح      ودنيتنا قصيده ، واعتقد ماهي بموزونه
يطيح المزن لكن السحابه ثابته ما تطيح      مثل مداتنا لامن عطينا جات مضمونه
وانا ماني بطير صاده القناص بالتلويح      انا طير علي الغيمه يحوم ولونها لونه
من التلميح ما يكفي عن الشرح ومن التلميح      مايجرح لي زوايا خافقي ويحطم ركونه
قصيدي كان ما بكي السحاب ولا استثار الشيح      يمين الله .. لا اطبع بنات الفكر من دونه
اعسف القاف للمعني مثل عسفي ببنات الريح      وتجي قافي مثل شيخ بني عمه يحشمونه
انا اعشق بكل احساس لكن مستحيل اصيح      انا لي هامه عيت تطيع الذل .. مجنونه
انا سدي حفظ سر الكلام ولا احب ابيح      وعذالي تعرف ش قيمتي في روح مغبونه
عجزت اداوي اهات الشعوب وفكره التسليح      واذا جيت اشعل اهرام الظلام يموت فرعونه
واذا عيا علي الظامي نهر دجله وعين السيح      من يلوم الحزين ليا انتثر دمعه من عيونه
ابا اشبح دام ما يقبل ميول الفكره التصحيح      وابا ارقي للنجوم اللي تبا موتي علي هونه
تري طعن الظهر غادر ولا يحتاج له تصريح      ولدغات الحنش تقتل وخص ان جات مدفونه
يقال ان الاساطير القديمه ما تبي تنقيح      وسنون سممت تقتل ولو ماهي بمسنونه
انا ما خفت من برد الضلوع وقسوه التبريح      انا الفظ كل زفرات الغلا واللي تعرفونه
انا اخاف انثر بيوت القصايد في مهب الريح      واجرح مهجه الاحساس والقيفان ملعونه"
103,ديره الغربه,"الله يسامحك علي كل ما جاني      القلب لعيونك الثنتين اعذر به
والا طموحي في راسي واسال امتاني      اكبر من اللي علي شرواك اجاهر به
تذكرني ايام سعدي وتناساني      في الضيق والهم واللوعات والكربه
تدري وش الغربه ؟ اني داخل اوطاني      واعيش مثل الغريب بديره الغربه
لا تعتذر عذر ما يقنع علي شاني      وان كان به عذر تكفي لا تعذر به
شخصي ومبدع ومجنون واناني      وشفايفك جمر يحرق والهدب حربه
خصر يهز القلوب وعود رياني      يحقق اكبر طموحات النظر وربه
لكن تذكر بان ابن ادم ثاني      والكبر صاحبه له يوم يحدر به
في الحب ساير تعيش الحب وحداني      وتحارب الناس عقلك ما تفكر به
لا عاد تسال من الاول من الثاني      والا من اللي خفوقي يفرح بقربه
الاول اللي يعاني مثل ما اعاني      وليا شعرت بلذيذ الشوق يشعربه
واللي خفوقي علي شوفته طرباني      كل الدروب العفيفه تطمح لدربه
والا انت مالك حبيب مثل حمداني      لو درت في الكون من شرقه الي غربه
ليه اتحداك .. لا قمت تحداني      وانا مقامي علي النجمات افاخربه"
104,ديمقراطي,"تصدق مابقي له شي في باله من الافكار      عجز يخفيه في صدره كلام الحق ويلمه
عجز يقطف ورود الفل ويظلم ورده النوار      لاجل ما يكسب الاذان يطري له ولد عمه
اذا ما عاش ليله ليل ولاعاش النهار نهار      ليا صبحه غدي ليله ونور الصبح مظلمه
واذا ماعاش مستقبل يعيش اليوم بالتذكار      يعيش الحاضر الماضي يهمه بس مايهمه
ديمقراطي يعبر عن كلامه عاش باستقرار      يوم القلب لافكاره واذا وم الفكر ومه
وانا ما جبتها لك سحب الا في سما الامطار      سحاب لا بغي يمطر دموعه اندفق دمه
سحاب من دموع الموت هالك يروي الانهار      روي نهره ونبت ورد عجز يقطف ولايشمه
جبل صامد قوي عزمه كبر حتي بدي ينهار      عقب ما كان في العالي تهاوي من علي القمه
بدي يصغر يالين اصبح حجر يلعب بيدين صغار      تبعثر والطفل ينثر حصاه ويرجع يلمه
نصيحه قلتها احذر تعاكس جارف التيار      صعب تامن في بحر الوقت لاموجه ولا يمه
ونصيحه لاتذيكا لك علي ناس اذكيا شطار      تري بعض البشر تحسب بلا روح وبلا ذمه
وانا لا ماعلي الا اقول الحق مهما صار      تريد الحق خذ قولي ولا تاخذ ولد عمه
انا قلت النصيحه لك واعيد الدار غير الدار      وافاعيها تريا بس لحظه غدر وتسمه
انا ماجيتها لك سحب الا في سما الامطار      واذا زم البحر موجه لك الله ردها زمه"
105,ذيب عوي,"البارحه غنيت انا بنشوده      وعبرت في حدودي وجيت حدوده
عز الله ان الدار هذي داري      وعز الله ان النود نفحه نوده
اسلوبها فكري وهي فكريه      ايعرفها النقاد من منقوده
وطريقها علي الجهات الاربع      اللي في وجهي ماهي بمسدوده
اذا قراها الشاعر المتمكن      تناسب احساسه وتدخل موده
من كل بستان اتنقي ورده      بستاني الشعري يا كثر وروده
الارض يمكن ثمرها باينبت      وهي الاراضي كلها مسموده
بغيتها برحي باتطلع برحي      وبغيتها ( عجوا ) ثمر عنقوده
اشب ضوي فوق ضلع المعني      وجزايلي مثل الغضا مرموده
اسبح بحور الشعر واحد واحد      معاي طاقه ماهي بمحدوده
تلمع بروق افكاري الشعريه      وخيالي الجامح تدن رعوده
بين المراكز الاوله لي مركز      انا لها في الليله المشهوده
اكسر التيمات لو هي ريخا      وانته ولا تكسر وهي مشدوده
لاني مضمر شعر عندي خبره      ما افحم الحايل مع المفروده
وهذي القصيده لو بتطلع بكره      اما علي شاهين او سلهوده
ادخل براس المال واعرف ربحي      قدام ما يدخل علي مردوده
يوم اصهلت خيل المعاني قالت      سلام لك يا (محمد النابوده)
اللي غيابك عن حضورك يكفي      وذكرك ذعاذيع النسيم تقوده
اطلع معي فوق السحاب نسولف      وكلمات من مثلي تجي معدوده
ويعدها الرواي كلمه كلمه      مابه ولا كلمه ما هي مقصوده
كل ذوي نعمه بنعمه يحسد      وانا زعيم العالم المحسوده
عسي فعولي في عيون امثالك      مقبوله ومشكوره ومحموده
الي هنا والوقت يجري يجري      معدود وايام البشر معدوده
ذكرت عاد وقلت سبحان الله      وش صار في عاده وفي ثموده
الكبر يهدم والتواضع يبني      والوصل يحيي والهجر وش فوده
مضيع الثروه محب الثروه      كنه يدور حاجه مفقوده
ولا خذا منه البخيل الممسك      رغم عقاراته وكثر نقوده
واللي ما ياخذ عمره من ايامه      والا بتاخذ من جسده الدوده
اللي كفوفه جايده من خيره      تجود و تجود العرب من جوده
اللي جيوبه من كفوفه تشكي      دايم ملا كفوفه وهي مضهوده
من كثر ما كفه تجي م المده      وينام وكفوف السعد ممدوده
ما قاله الله في الكتاب المنزل      ما ينكره انجيله و تلموده
وما نقصنا لامرء _ متصدق      قل للزهيد ونفسه المزهوده
عزمه علي الظلع الكبير يرزه      ما بين اسباعه وبين فهوده
لو تربط الاجسام بالافعالي      لقيت افكار العرب معقوده
العقل منهج مختلف في ذاته      عن منهج الواقع وكل بنوده
قد يكبر ف عينك كبير بحجمه      او يصغر ف عينك صغير بعوده
وفي قصه النمرود من وحي الله      اللي تمادي في كبر معبوده
من البعوض ارسل عليه بعوضه      اذلت النمرود بين جنوده
ومن قال ما يقدر يكوده وقته      قولوا لي البعوض كيف يكوده
اكبر مافي عين الفقير الدرهم      اللي رضا بحظوظه المقروده
واصغر مافي عين الغني الحاجه      لو انها كبر الجبل مشهوده
اراءهم وافكارهم مختلفه      كل _ حسب تفكيره ومجهوده
والانسان يولد طفل ماله حيله      مولود وايامه معه مولوده
يصارع ايام الزمان البايد      واليوم لا من راح ماله عوده
يهز بزنوده ركون الدنيا      عايش علي ذكري فعول جدوده
وهو عن جدوده مقصر فعله      لو طلع بوجه الزمان زنوده
من راح من عمره ثلاث ارباعه      قعد يفكر في القبر ولحوده
ولا جلس تصعب عليه القومه      وان قام كفه بالعصا مسنوده
الموت واقع والمقدر واقع      والناس لو طال العمر موعوده
والعالمي نظرته حول العالم      ماهيب في جو البلد وحدوده
مقدام .. من خلا الرجال اخلافه      وينقاد .. لي خلا الرجال تقوده
قدام لا بو الخطوه الخوافه      ولا ابوه قلب ما يحث عضوده
كم رجل باروده حما من دونه      واخر حياته يذبحه باروده
والناس عن شوف الصحيح الجارح      مصدده وعيونها مرموده
عسي عيوني عن حقايق غيري      ماهي بمرموده ولا مصدوده
هي هكذا الدنيا ، وذي لعبتها      ف ايامها واحداثها المعيوده
تحدنا .. وتردنا .. ياساتر      علي المسدد لا يبيح سدوده
ضلع الشموخ متعب الرقايه      نزوله اهون وايد من صعوده
استقرء المستقبل بامعاني      في حاضر _ دلايله موجوده
لو ان ذا الدنيا مافيها ناقص      ما كان راعي الزود شفنا زوده
هذا شعور الشاعر اللي غني      بعيد عن عين الغضي وخدوده
ذيب عوي من فوق ضلع عالي      صداه ياصل في الجبل ببروده
عسي عواه اذا عوي من ضيقه      ياصل سموع محمد النابوده"
106,رجل مثالي,"علي الله ما تغيبني الليالي      لو ان صدوف صكات الليالي
تنصاني وانا رجل عزومه      يصد بها النوايب ما يبالي
افل حجايه بوجه الكبيره      وتصغر من فضل ربي قبالي
واحب الطيب واللي يفعلونه      ويرخص من غلاهم كل غالي
ولولا حكمه الله ما خلقنا      وامر قد كتب اول وتالي
سالت الله كوكب في المجره      جعلت الطيبين من الرجالي
يحكمونه بحكم يهتني به      عزيز من عليه الوقت مالي
واذا قالوا مدوره السوالف      تري بعض النظم نظم خيالي
باقول الله يجمل من تجمل      وانا قبل الشعر رجل مثالي
وانا شاعر قصيدي فيه مني      طموحي واعتزازي واتكالي
لكن ياللي تعذربني تمهل      انا خوه رفيقي راس مالي
تنافسني بطول الظل لكن      ستر ظل الشجر ظل الجبالي
وانا لو اعتزلت الشعر لحظه      يموت الشعر في يوم اعتزالي
مقامي اشرف من ايه قصيده      اسويها علي الدرب ارتجالي
معي ذكر عليه ابني حضاره      وانومس به عمامي مع خوالي
ومعي ذكر الي منه سمع به      من الحكام واصحاب المعالي
كريم طيب راسه يقتدي به      ولا يلحقه شك ولا احتمالي
تنافسني عليه ويحتزم له      يدوس المستحيله والمحالي
تقزمت في عين اقزم مجرد      كبرت في عين كبار الرجالي
ومتي شدوا الرحال اشد عزمي      ومتي ما عزموا .. شدت رحالي
قدم رجلي علي الطرقه ما تتعب      اعرضها علي وعر الجبالي
معودها علي دوس المخاطر      وحملي ما تحمله الجمالي
وردت البير وعزومي قويه      توردني طويلات الحبالي
سليل المجد راع الطيب جدي      وابوي اللي بني صرح المعالي
نعز اللي تذري في ذرانا      يعيش بوسطنا امن وسالي
عرين الاسد يبقي له مهابه      نزف الروح دونه والغوالي
صغير القوم منا لا نخيته      تنهض مثل ابو زيد الهلالي
زمان الخف والحافر ثبتنا      وشيدنا العلم في راس عالي
بفضل الله في هالكون سدنا      نصرنا الله بعد عسر الليالي
سفينتنا رغم الاهوال ترسي      بفضل الله وقروم العيالي
عطانا الله من خيره وجدنا      عطانا عم الاقصي والموالي
تبالي من صروف الدهر قوم      ولكنا .. رجال لا نبالي
لكن نظرات افكاري بعيده      ابي ذكر يسمي لي لحالي
طموحاتي كذا والا بلاها      عزوم ما توصلني مثالي
تري الناس العزيزه يوم تسال      عن الرجال مضمون السءالي
تقول الرجل هذا ويش فعله      ماهي بتقول هذا ويش قالي
لو ان القوم بالهرج اغلبونا      يابو وجهين رعيان الحلالي
لكن لا تنفعل يا قلبي ياللي      طموحك اكبر من الانفعالي"
107,رساله الي امي,"وش خانه دبي وبحرها      مادام شمس دبي ما حد
تبكي فيافيها وشجرها      والطير عيا ما يغرد
وزعبيل لي مظلم قصرها      مابه سوي صوت الصدي يرد
ونجوم تسال عن بدرها      لي ينير داجي الليل الاسود
ياشمعه الدار وسفرها      يا امي من الشوق اتوقد
ان كان شعري ماحصرها      الاشواق تظهر في التنهد
تجيب لي النسمه عطرها      لي يغار منه فايح الورد
القلب ينبض به ذكرها      وطيوفها في العين ترقد
الله يطول في عمرها      وتبقي لنا وبعمرها يمد
وعساه ما يطول سفرها      ولنا بخير انشا الله ترد"
108,زايد,"تشوفون الشتا والصيف تشوفون السحب وامطار      تشوفون الشجر والطير وامن وخيرنا سايد
تشوفون الفرح ياللي يداعب ورده النوار      وفجر يا حلا صبحه نسيمه عطر متزايد
تشوفون البحر والبر ، جبال وتحتها انهار      تشوفون الاراضي كلها تزهر لاجل واحد
لاجل من وحد الدوله زعيم وقايد مغوار      ابونا وشيخنا زايد ومن مثله لنا قايد
بني مجد وبني عز وبني صرح الوطن باصرار      بني شعب تحت ظله فدي لهذا الوطن صامد
في عيده غنت الفرحه طرب واستبشرت به دار      وداره دام هو فيها ، نعيم و خيرها وايد
تهلي بعيده السامي وتسمو باسمه المختار      وزايد بالفعل زايد وزايد حبنا الخالد
انا اشهد بان ذا العالم اذا بيوم نوي يختار      حكيم يفخر باسمه ، نعم ماله سوي زايد"
Audio,سريه فكر,"سري فكري وانا فزاع والدنيا بها ضجه      واظن ان الشعر هاليوم يبا يقضي علي حاجه
سري بليل وفي بحر يعاند غزره ولجه      يقاوم جره التيار ولو تطمي به امواجه
بحور غزار يبغيها لاصعب درب متوجه      يبا روس العلا ويقدر علي صعبات لمواجه
يطول الدرب كم بايطول وحرف القافيه غلجه      ولكن يقدر ان يبني بيوته تصبح ابراجه
علي وصف الجميل الفاتن الساحر لنا حجه      ما دام الحب هو ليل المتيم او هو سراجه
عنود رمشها سلهم وعين ناعسه دعجه      و خد مورد ومنور طبيعي دون مكياجه
ووجه من سنا نوره علي البهجه ضفا بهجه      مزون غيثها البسمه ليا من تضحك حجاجه
وميدول علي متنه كما داج الدجا هجه      علي عود كما قز الحرير الناعم انتاجه
جميل وكل ما فيه الجمال سكوته وهرجه      واذا للزين منهاج حبيبي الزين منهاجه
اهو تاج الجمال .. الا مداه اللي تبع نهجه      وانا اشهد بان حسن الفاتنات الصاحبي تاجه
تصدق من كثر حسنك تصيب بعالمك رجه      ولي تبغي له احراج بحسنك تملك احراجه
حبيبي لا تلوم القلب ، لوم عيونك الدعجه      بها حاجه ولا ادري وش بها لكن بها حاجه
دخيلك يا هوي بالي حبيبك في الهوي نجه      تري حبك سبب همه وصدك سبه ازعاجه
واذا المطلوب م الخفاق مني يطلب الرفجه      ورفجه ما ارده دام هذا القلب محتاجه"
110,سكر زياده,"الله يغمرك بالهنا والسعاده      ياللي جعلت ايامي افراح وياك
في نظرتك هيبه شموخ واراده      و في وقفتك تكثر بعيني مزاياك
واشوف ليلي في شعرك وسواده      واشوف شمسي مشرقه في محياك
واشوف في رمشك جيوش الاباده      واشوف في عينك مدارات وافلاك
سماع صوتك حزه النوم عاده      صار السهر .. شي اساسي بلياك
طلع معي سكر علي غير عاده      وهذي سبايب كثر وصلك ولاماك
في شفاتك الثنتين سكر زياده      حاول تقلل نسبته في شفاياك
يمشي علي شورك ويترك مراده      قلب يحبك لان ..ما عنده ادراك
وان غبت قلبي معلن _ لك حداده      وان جيتني .. متعه حياتي بلقياك
خلاص انا قررت.. وبلا هواده      افارقك واشبع خفوقي بفرقاك
تعبت من كثر الفرح والسعاده      ابغي اجرب طعم الاحزان وياك"
111,سلام تسليم,"سلام تسليم حلاته مثل شهد المنحله      احلي من انفاس الربيع اللي يذعذع ندها
نوره الي سلمت به يشبه من الصبح اوله      وعفويته تصعب علي مزح الرجال وجدها
ماخذ من الطيب احسنه وماخذ من الحب الوله      وماخذ من الثنتين طيبها .. وخلا ضدها
مطرز بالطيبات وبالفكر والبسمله      صلاه خلاق البشر علي النبي لا بدها
ماهو يقال من الضمير الا لمن يستاهله      ولا عشق غير النفوس الصافيات وودها
عليك يا ريف النفوس الخاويات الممحله      اللي زمنها لاعب فيها وبيح سدها
يا صانع قول المثل ( الطيب يوجد في هله )      يا جابر دورات بقعا تلتزم في حدها
الطيب من طيبك يغار يغار وانت تموله      يالين صاحت كفك اللي طيبها من جدها
يابو المراجل لا اوضحت حقيقه المسترجله      اللي حداهم لا تمرجل مرتين يعدها
يابو اليتامي والفقاري والضعيف والارمله      يا معلم كفك ثقيلات الحمول يشدها
قالوا هذا من هو ؟ وقلت شوي يالين اصله      ماهي توصفه القصيده لو توصل حدها
هذا الذي لامن زعل تهتز الارض من ازعله      واذا رضا تمطر وتزهر بالنفل مجردها
هذا الذي حلمه يجلي ف المواقيف اجهله      هذا الذي لا كبرت الصكات بيده ردها
هذا الذي لا كبرت القصه وحجم المعضله      ثقل الحمل فوق الزمول اللي تطاير بدها
تثني له الركبه ويسكت شارب لم يفتله      تاتي علي ما يشتهي يوم الجذور يقدها
مابه فقير ولا غني الا من الجيد اشمله      يمناه تعمر ف الديار الخاليه لا مدها
الله وهبه من الفراجات العلا والمنزله      والله خبير ف العباد ويدري انه قدها
هذا ولد راشد ولد مكتوم راعي الاوله      لولاه .. ما قامت بلاد ولا ترسم حدها
مسلسله عز وفخر ياطيب بحر مسلسله      نعم ونعم .. نعم ونعم .. نعم واعد اردها
وانا يابوي اذا تغنيت البيوت مهوله      لاترتقي غصبا علي لساني لا جيت اعدها
كنها علي حضره جنابك تنحفظ ومقوله      كنها تقول انا رساله .. والرساله ودها"
112,سمح الجناب,"الشعر في راسي تجارب شايب و ثوره شباب      وافكار شاعر يحسب الكلمه لا منه قالها
الي برق هاجوسي وهلت مثل وبل السحاب      تحيي قلوب اكثر جماهيري وتشغل بالها
يا خوي يا (راشد بن محمد ) ويا سمح الجناب      يا مجد دوله سطر التاريخ فعل ابطالها
نويت مدحك وانفتح لي في المدح مليون باب      وعرفت بان الطيبين المدح ما يرقا لها
لا ضاقت الدنيا علي اقول مالك يالصعاب      الا عضيد كل ما ضاقت يقول : انا لها
يامحزمي اصغر صفاتك بس تحتاج لكتاب      والا القصيده مستحيل توصفك بلحالها
المرجله اما وراثه جد والا باكتساب      وانت الوريث المكتسب ونقول فالك فالها
تعزف عن الاضواء لين النور ارسل لك عتاب      الارض وش تسوي بليا شمسها وهلالها
والناس تسالني عن احوالي وانا اقول الجواب      روحوا لراشد واسالوا عن نفسه وعن حالها
واذا فرح افرح معه واذا شعر بالاكتءاب      اشعر معه بالاكتءاب .. بحلها وترحالها
اخوان فينا عزه و هيبه و وقفات قراب      والاوسمه تسعي لنا لو كان ما نسعي لها
ننافس بشوط الركاب ، ونسبق بشوط الركاب      والا اعتلينا ع ظهور الخيل .. حن خيالها
الله خلقنا للتقدم والتطور والصواب      وتعقد علينا دارنا .. طموحها وامالها
صغيرنا يحشم قدر كبيرنا ولا نهاب      من السنين .. وكل ما قامت لنا قمنا لها
فينا الادب فطره ولا نخرج عن حدود الاداب      وقلوبنا بيض وعزايمنا تهد جبالها
افعالنا تلفت لنا الانظار قدام الرقاب      واهل الفعول تموت لكن ما تموت افعالها
حنا عيال اللي صنع من بعد عصر الانتداب      المعجزات الكايده بانواعها واشكالها
عجيب والحكام تنظر في سموه بانعجاب      حسنته عند الله مجزيه بعشر امثالها
واعداه ما تطمع بفنجاله وتحسب له حساب      وهو الي منه تحداها شرب فنجالها
من غرب الارض اللي يغطي شمسها كثر الضباب      لشرق الارض اللي توهج شمسها اضفي لها
ومن الجنوب اللي هبوبه يوم هبت بانسياب      تردد اسمه وتتغني باحرفه شمالها
من حكمه الله يوم تمشي مثلنا فوق التراب      لجل تكون انت السند للارمله واطفالها
والا مكانك فوق فوق العاليات من الهضاب      ماهوب فوق الارض يا اغلي من وطا برمالها
هذي احاسيسي بعد ما اسرفت في طول الغياب      من شاعر _ جاته جماهيره وجا ارضا لها
تقبلوها قبل ما اعلن بدايه الانسحاب      طولتها بس اعذروا ( حمدان ) يوم _ طالها
تجارب الشيبان لا اختلطت بثورات الشباب      تصنع قصيده مبدعه وتسلب عقل من قالها"
113,سءال,"الامر هايل لكن ماني بمتهول      ولاني بمتصاعب ولاني بمتساهل
انا اعول علي الادراك واعول      علي هجوس من بحور الشعر ناهل
ياللي تسول ، تري ماني بمتسول      لو للشعر مرتبه .. قصيدي العاهل
يا مطول البال .. لكن الصبر طول      يا هل تري وش نهايات الصبر يا هل
عندي سءال علي لساني يبا يحول      ساعات ارده ، وساعات اقول يستاهل
شهرين له في ضلوع الصدر يتجول      اذهل ويصحي ويصحيني وانا ذاهل
وشلون الاخر ولو جاهل يصير اول      والاول شلون يرضا يتبع الجاهل
لو يبدي الراي شخص ماهو مخول      اراءه المستطيشه تثقل الكاهل
الناس متغيره ، والوقت متحول      وسنيننا تنتهي .. وهلالنا ما هل"
114,سيدي,"من يجيب (الهاترك) ب (سيح السلم)      ومن لعزمه تنحني روس الرجال
غير ذاك اللي رقي روس القمم      نال مطلوبه .. ولو حتي محال
به قليله يا ملا كلمه ( نعم )      دام فعله صار من ضرب الخيال
الشهم ولد الشهم ولد الشهم      زاكي الجدين من عم وخال
سيدي سيد الشجاعه والكرم      والشهامه ما بها قيل وقال
نادر ما له شبيه في الامم      والنداره ما تجي الا بقلال
العدو من هيبته يوقف صنم      وما تماري قوته صم الجبال
والله انه للنصر اصعب رقم      والشهاده عند هذيك التلال
المهم الفوز والشي الاهم      انه بفوزه غدا مضرب مثال
طالبنك سيدي وتقول .. تم      كافي .. وافتح لغيرك هالمجال"
115,شاعر ارتجالي,"يا مرحبا يا مغلط في تليفوني      مسموح مسموح والغلطات عفويه
صفرين تسعه وسته سته تموني      الرقم هذا فتح خط السعوديه
ثم قلت لبيك امر هذي عيوني      فتحت ذا القلب والنيه علي النيه
خليت لك في الحنايا بصمه ولوني      تفرق علي لون دمي في مجاريه
وخليت لك يا حبيبي بيت فرعوني      يخربط الناس في الروحات والجيه
وخليت لك في عيوني ركب وضعوني      تزعل وتنزل تحت جفني وفوقيه
يا صاحبي وان نشدني طيفك شلوني      اقول طيب وطيفك فيه ماريه
ماريه يوم تقبل تجذب لحوني      واجر له من لحون الشوق قافيه
بيحت يا قاصد الغلطات مكنوني      وانا رومانسي احب اهل الرومانسيه
من دونك اعيش وانت تعيش من دوني      يالين اوحيت صوتك لعنبو حيه
ضجت زوايا خفوقي وانشد ركوني      وانا ولد شيخ لي هيبه وشخصيه
الارض ارضي وكون المرجله كوني      لكنه الحب والعاشق وطاريه
تكفون يا ناس بالله لا تلوموني      الصدفه اللي بلا ميعاد جبريه
سموني العاشق المغرم وسموني      الشاعر اللي قصايده ارتجاليه
قنابل من فكر راسي ومضموني      لكن قنابل غلا ما هيب ذريه
واغني البيت متراكب وموزوني      مبدع ومجنون وافكاري خياليه
يا نجد ودي اغني بك علي هوني      حوريه الارض فوق الارض نجديه"
116,شاعر مشاعر,"خل يوصل الخفوقك حب او انك تجيه      كل ما اشوفك فلانه واتردد كيف اجيك
رددت نظرات عيني اعشقه اوموت فيه      وكل ما اطالع عيونك وارمي النظره اليك
سمني النظره وقالت اه اسم الله عليه      من عنيه القلب يرسل نبضه لنظره عنيك
من عنيك ارسال واضح تجبره بغمضه عنيه      وانت لو قصدك تذيكا في سكوتك او حكيك
ابتسم لك وابتسم لي وبس هذا اللي ابيه      لا تخلي الحب يذبح شاعرك ويموت فيك
خذ عيونه او خفوقه والا اقولك خذ يديه      يعني خذ شاعر مشاعر قصده الا يحتويك
لا تخلي القلب يهوي وتجبره بمده يديك      لا تغزل في عيونك عينك اللي تحتويه
ابتليتك حب واضح واضح اني لا ابتليك      واعشقك يا شوق بلوي وبلوي اني لا ابتليه
اعشقك يعني عشقتك من غلاوه والديك      واحضنك طفل تدلع .. في خميله والديه
اعجبك او ما اعجبك كل واحد هيك وهيك      بس ردك لي بسرعه قول لا او قول هيه
وش عليك اللي يحبك ياحبيبي وش عليك      وانت تبغي بس عامل نفسك انك ما تبيه"
117,سيدي لا عدمناك,"حنا تحت امرك وظلك ويمناك      وحنا اذا منا وعدنا وفينا
شجعان ما ظني اذا قلت نعصاك      منك المراجل والتحمل خذينا
سواك رب العرش ماحد شرواك      واكبر فخر باسمك يابوي استمينا
والقصد كله سيدي نطلب رضاك      للعز نرقي والمعالي اعتلينا
حنا اذا منا بيوم وعدناك      لا تظن وعد الحر يصعب علينا
ما دامنا ننهل مناهل سجاياك      انا اشهد انا ع المصاعب قوينا
يحماك ربي سيدي لا عدمناك      وتعيش ازمان ودهور وسنينا"
118,شرق و غرب,"جيتك بقلب صدوقه معانيه      وانته بقلبك ما تحرك مشاعر
الحر قالوا بالاشارات تكفيه      وانته بعد ذا القول يا كيف حاير
قلب يحبك والله اليوم بارميه      ما اريد قلب في غرامك يكابر
لاول خفوقي عن هوي الكل تغنيه      واليوم حبك صار ع الكل عابر
خلك بدرب عكس ما احب تمشيه      اسير شرق وانت بالغرب ساير"
119,شي ولا شي,"كنتي بعيوني شي واليوم لا شي      وكنتي بخفوقي نبض واليوم حتفه
الحي من موتك وهو الموت بك حي      كلمه وهي كلمه لها الف حذفه
كم طويت الحب ع خافقي طي      وكم ملكت القلب نصفه و نصفه
لك بحر متمادي ولك موج يطمي      واليوم يا خلي لك الشرب رشفه
اليوم لك مده علي كف يدمي      مدي كفوفك خلي كفك بكفه
واليوم كم ناس علي الشوق تسري      والحب له ميزه يبا شوي خفه
عيشي الفرح دامك سكنتي بها دبي      ذوقي المحبه كيف تاتي بلطفه
كيف الظما ياتي علي وارد المي      تشرب وتظما وترتوي له بنطفه
لي راح هو روح ولي ياتي يجي      و لي لفني لفه له الفين لفه"
120,شفه الصمت,"ان رحت عني مت وان جيتني مت      هذا غريب الحب لي عشته وياك
اغرب من الكلمه علي شفه الصمت      يوم افصحت عن حال قلب تفداك
قلب تملكته وعشمته و شمت      وشلون يصدر والظما ما ورد ماك
اخطيت لكن للاسف ما تعلمت      ان الملا تشره علي مد يمناك
مديت كفك يا حبيبي وسلمت      لعلني فدوه يمينك و يسراك
انا اشهد اني في وصوفك تلعثمت      شفت الغدير هناك وهناك وهناك"
121,شيخه الغيد,"يا شيخه الغيد .. قال الشاعر من الشعر      قصيده .. تذهل النقاد باوزانها
شعاع شمس الضحا يغري غصون الشجر      ما الومه البلبل ان غرد علي اغصانها
يا مدعين الفخر .. هذا سنام الفخر      غرام ابوها الكريم وعزوه اخوانها
خلوني اعزف علي وصف العزيزه وتر      اللي كن العشق يستوطن ف فستانها
هل تعرفون الخبر ؟! او تجهلون الخبر ؟      السحب ترسل تهانيها مع امزانها
البنت هذي عروس البر والا البحر      الشمس تشرق اشعتها علي شانها
بنت سحرني غلاها لين قلت السحر      في نظره عيونها او لثغه لسانها
فيها يطيب الغلا والوصف حتي الشعر      تطرب بيوته علي لحن من الحانها"
122,شياطينك,"با جيك يا ناعس الاهداب وانت ادري      لو المسافه كبيره بيني وبينك
اجرح عسي كل جرح منك ما يبري      وتشيطن الله يحفظ لي شياطينك
ابغيك مستقبل الخفاق والذكر      وابغي عيوني تنام وتصبح ف عينك
يا غاليه لو يطول الليل والمسري      ابا اسال الليل عن اخر عناوينك
تمخطري مثل وصف المهره الشقرا      الي تمثلت بالاشعار في زينك
وتمايلي مثل غصن الشجره الخضرا      لا حست ايدي برقه لمسه يدينك
ولهان يا فاتنه .. يا بنت .. يا عذرا      ولو ان عندي صبر ما قلت لك وينك
ان القيم والادب والصدق والاحري      يطغي علي قسوتك يوم الهجر لينك
الهجر بين الحبايب عيب ما يطري      وانتي من الهجر ذابله بساتينك
يكتب فراقي في عينك شي ما يقرا      وتنسخ دموعك حروفه فوق خدينك
يالله عسي كل جرح منك ما يبرا      وعساني اخر حبيب من محبينك"
123,صبري ملني,"لمني في محجر عيونك حبيبي وخلني      خلني اشوف نفسي في عيونك واطمءن
دامك ان سلهمت بالرمش الظليل تفلني      لعنبو ذا الرمش كيف اني من اسبابه اجن
حبك اللي تل قلبي من بعد ما تلني      صدق انا ميت بحبك كانها عيونك كفن
اجمع اللي باقي مني شتات ودلني      شوفني ذاك الغريب اللي يدور عن وطن
صدك اللي هد حيلي والجفا لي علني      ليه قلبين المحبه بالمحبه ما التقن
قلت اباصبر والصبر من زود صبري ملني      وقلت ابانسي واثر طيفك صار له عقلي سجن
ضاعت دروب المحبه والحزن ما ضلني      ياحسافه ذي الليالي ، ذي الليالي ما انصفن
لا تهل دموع من عينك اخاف تهلني      خايف اطلع من عيونك لا من ف يوم بكن"
124,صد و بعاد,"ان بغيت العناد اجزيك صد وبعاد      وان بغيت التلاقي لك عيوني جزا
كان قصدك تحدي عيش وقت الحداد      من يحاول عنادي ماله الا عزا
المحبه اجتهاد و في المحبه جهاد      ليش تبغي ودادي معك هم ووزا
ياقليل التصافي .. يا كثير العناد      ان كرهتك كرهتك ما يفيد البزا
لي بحب العذاري خطه واعتماد      ولي خفوق قبل ما ينغزي هو غزا
كن صدوق بحبك واغتنمني وكاد      سعد من كنت جنبه او بمثلي اعتزا"
125,صراحه,"روح وروح ابعد بدنياك      يامتعب قلبي بصدك
الدرب لي ضحكك بكاك      موت وتكوي بنار حقدك
كم في العذاري ناس شرواك      بحر الجمال يفوق مدك
واليوم لي بايصير وياك      باكر مع الايام ضدك
تذكر زمان كنت اهواك      انت الوحيد ومين قدك
ودك ادور غير لقياك      و ودك ادور غير ودك
انا نسيتك قبل لا انساك      حتي خفوقي اليوم هدك
بكل صراحه واتحداك      اوقف مكانك عند حدك
لقياك اصبح مثل فرقاك      والبحر مده غير مدك
والدرب لي ضحكك بكاك      موت وتكوي بنار حقدك"
126,ضرس و ناب,"بادي هضب ماهو عالي واغني بالسليقه      توني في ذمه الدنيا وباكوره شبابي
ما حد منكم محلفني لكن احلي دقيقه      والله انها وقفه الرجال في روس الهضابي
كل ما بل السحاب بوبله لساني وريقه      العن الايام واستثني هماليل السحابي
ان طريت ابكي واهل الدمع واسوي حريقه      واحلف محد يسوق الروح وانهي من حسابي
والحزن يمتد له شريان الامعاء الدقيقه      والدهر هو عله الرجال ، ثوري ياعصابي
ما بغيت اقول يا الاجواد شوفوا لي طريقه      لين حدتني مطانيخ العلوم وجبت مابي
لين شفت ان الصحيح اول ملفات الحقيقه      مرني هاجوسي اللي ما توقعت وسري بي
ان شهدت ان البشير اكثر طموحاته تعيقه      فارس الخرطوم واستنكرني الشيخ الترابي
اعثر واقوم والشرهه علي الوقت ورفيقه      اتصبر وان غدت كانك علابيك ف علابي
كل حمل كايد تكفي من النشوه يطيقه      ماني اللي ياتي الحله ولا هو يندري بي
شاعر بلحالي اطول القمر واطفي بريقه      واعجب القراء والنقاد سمحين الجنابي
ان تماديت افتخر نفسي في الاعذار اللبيقه      ما علي شبه الجزيره زود ياخور الروابي
يالله انك جابر العثرات فارج كل ضيقه      طالبك يا سافط الجنه لابو بكر الصحابي
ما توردني علي دله ردي والا ابريقه      لو غدت من قسوه لحاله حطب ضوي ثيابي
والهوي لو يعقد حجاجيني السمح الطليقه      ما ثني رجلي عن الممشي علي خد الترابي
والغلا ياللي سكبته في فوادي لا تريقه      كلما هليت بي قالت لي الفرقي هلابي
الكلام الزين ياللي جيت بالسمع استريقه      لو غرامك سوسه في ضرسي وتطمح لنابي
الموادع جرح لقلوب المحبين الرقيقه      وانت يا تختار في جرحي وتختار الصوابي
وف كذا الحالات لك قلبي يا ساعته ومضيقه      لين اضم القبر وتركز علي روس النصابي
اعشقك عاد البدو ما هم يعرفون الموسيقه      عادها الا خلف هذال والمطرب حجابي
ما يجيك الشك لو ترحل كذا وبلا وثيقه      ويعداك اللوم لو ترجع علي روس الركابي
والله انها صنعه الخلاق في بعض الخليقه      واعذابي لو تشوف جروح قلبي وا عذابي
انت لو ترفع ستار القلب لحظات وتويقه      شفت نكبه تونس الخضراء من شلفا ثيابي
بس هذا ماهو بمعناه يالشمس الشريقه      انت طاريك مجرد هم واحزان وعتابي
ما بغيت احلف لاني هذه احلي دقيقه      وقفه الرجال يا احمد علي روس الهضابي
يوم شفت ان الصحيح اول ملفات الحقيقه      لو غدت من قسوه لحاله حطب ضوي ثيابي"
127,طاحت الحيه,"هلا باللي سبي قلبي واخذني حسنه بقوه      سلب روحي واخذ صبري وانفاسي من يديه
احس انه لعب بالقلب لعبه شاطر و موه      يبعثرني .. ويجمعني رجا واحلام ورديه
اذا نور ظلام الليل عرفت ان الفجر ضوه      تبسم من جبينه مبسم الصبح وضحك ضيه
اذا سلهم برمشه طرت من جوي الي جوه      ورحب به خفوقي غصب عني قال يا حيه
اثاريني بحسنه طحت وانا اظن الهوي توه      فكيف ان الهوي توه وانا غرقان في طيه
تعلقته وصار اليوم نو القلب من نوه      مع اني قبل هذا اليوم كانت نيتي نيه
قبل يطري الحسن حسنه لفظ قبل اسمه سموه      تسامت به سنا الحسن وسرت له سحب وسميه
تقول ارفق بمن حبك وعقب اللي تبي سوه      تري ميتك اذا شافك ترد الروح به حيه
حبيبي خاطري عن ما بداله عبر و نوه      ومن شرواك يفطن وانت شمس الخاطر وفيه
اذا كان الحيا يمنعك .. ما تمنعك لمروه      واذا خايف من الحساد قلي .. طاحت الحيه"
128,طويه زمن,"علي باب الامل ابكي وانا انثر ورود الشوق      ويجمعها رجي الاحلام والله يحلها ليا
اسوق بعزمي احساسي الي مالا تروم تسوق      يعاندني رجي عمري وكل من جيت له عيا
يا دنيا ما عرفت الليل من طلعه ظيا لشروق      تفارق روحي بروحي قبل لا اقوم واتهيا
يا دنيا بس يا دنيا تراني ع الحزن ملحوق      تراني عايش الحزن العميق وقلت له حيا
يجيني من يمين ومن شمال ومن تحت او فوق      يجيني كيف ما يهوي المهم انه يبا هنيا
هنيا بين ضلعي وبين روحي ساكن بخفوق      وبعد حبك انا والله زاهد ما ارتجي شيا
عشقتك كيف انا ما ادري من العاشق من المعشوق      من الظالم من المظلوم من الميت من الحيا
وفي غمضه بصر غبت وتواري حبنا المرموق      حسافه يازمن كيف انطوي ذاك الزمن طيا
تحن عيوني لشوفك وصوتي خافت مخنوق      ينادي وين ذاك اللي جمع قلبيننا سويا
ينادي والعشق صمت العروق ودمها مدفوق      عشق صمت الحروف ولا نطق الا وداعيا
يا اجمل حب انا عشته ابارك لك ولو بي عوق      ابارك لك ولو بي هم ، ابارك وانكوي كيا
تهانينا يا حب من قبل ما ينولد مسروق      تهاني قالها قبلي ( ابن لعبون ) ال ( ميا )
تجمعنا ياليت اللي جمعنا خافقين وشوق      جمعنا خافقين وشوق جمع غالي ومغليا
اذا هيا تعلمني تفارقني باحلا ذوق      تفارقني وانا ابكي .. يامحلا ذوقها هيا"
129,طيب القلب,"يا طيب القلب حكم قلبك الطيب      اخرت غيرك وبعدته وقربتك
ليه التباعد مع انك دايم قريب      من وين ما اصد في عيوني تخيلتك
ليه انت ناسي وذكري عندك مغيب      تنسي وانا اذكرك وانسي اني تذكرتك
صارحتك بما يكن القلب يا حبيب      الظاهر اخطيت في ظني وصارحتك
لو باعزي الصبر دونك قال ما اثيب      المشكله ياطويل العمر .. مشكلتك
الصبر شيب وشوق القلب ما شيب      لا زال يلعب بقلبي كل ما شفتك
كم احسن الظن فيك وترجع تخيب      كدرت بالي وانا ما يوم كدرتك
اليوم حتي شعوري منك متريب      هذا خفوقي يحذرني وحذرتك"
130,عاتق المجد,"يابوي رمز المجد والعز والدين      والمرجله والمقدره والشهامه
اللي طغي ذكرك في كل الميادين      زعيم كنك منخلق للزعامه
لو قلت كفك غيث كل المساكين      اخضر غصن وغردت لي حمامه
وسمعت اصوات العرب بالملايين      تقول عز الله صدق في كلامه
من الف وتسعميه وواحد وسبعين      وللعام هذا وانت رمز الكرامه
من الخليج العربي لاخر الصين      والمجد في صدرك معلق وسامه
لو قلت يا ( فزاع ) رايح علي وين      باقول مدري غير فكري ما دامه
متوجه لك يا حفيد السلاطين      بحاول انه يرتقي في مقامه
انا مسوي لي قصيده في عشرين      بيت و لك في كل بيت علامه
ايامنا يا طيب الراس يومين      يوم ولدنا به و يوم القيامه
والفهم يطغي في عقول الفهيمين      علي التعنت والجهل والغشامه
الناس منقسمين يابوي قسمين      والكل منهم مختلف في نظامه
والاستقامه درب ماهو بدربين      والمستقيم يقدر الاستقامه
والشين كل الزين في محجره شين      ومن التشاءم يبتلش في منامه
وما كل دمعه عين تنزل من العين      فراق او هجران والا ندامه
تري دموع العاشقين المحبين      سميتها نسخه من الابتسامه
اخترت لك باقه شعر من بساتين      فكر تحت ظلك رقي للغمامه
والشعر ماهو ينحصر ف الدواوين      الشعر يبقي في القلوب احترامه
الا انت وين وين من نافسك وين      يا عاتق المجد الاصيل وسنامه
لو قالوا الاهرام ورث الفراعين      تراك ورث المرجله والشهامه"
131,عالم ثاني,"ما قمت اشوف الشمس ولاقمت اشوف النور      حتي في هذا اليوم ما اشوف خلاني
ما ادري مكاني وين لو هي السنين تدور      ما ادري انا في عالمي او عالم ثاني
يا هو غريب احساس ياهو غريب شعور      اعيش بين الناس .. لكني وحداني
عشت اغرب الاحساس في مظلمات بحور      واسمع صدي الاصوات ان ياك وان ياني
ناس تفارق ناس وكل _ لعب في دور      والدرب لي وداه ،، روح ولا جاني
قام هذا ينسي ذاك وذاك عايش مغرور      واخاف حتي الروح .. الروح تنساني
من يومه العشرين خمسه وخمسه عشور      حتي ظلام الليل من جوره يعاني
طافت علي ايام وطافت علي شهور      واحتارت الايام واحتار ميزاني
النظره لي م العين تنظر غياب النور      ابطت وهي تبكي وتفارق اعياني"
132,عذروبها,"طلت وجوي بالفرح والسعد هل      واستانست عيني بشوف المحابيب
طلت وقلت البدر في ارضنا حل      الله .. كيف الطيب يجيك بالطيب
بدر البدور وعمه الزين والدل      ايه جمال وحسن مابها عذاريب
عذروبها بس ان حكت تسحر الكل      والرمش لا سلهم غدي طفلنا شيب
فيها شموخ ابطال وبها دلع طفل      وبها من اللي ما بكل الرعابيب
وبها حلاوه قد وبها خصر نحل      وبها عيون تخلط الحق والريب
وبها صفاوه نفس وبها عطر فل      وبها ردوف مثلما مهره كليب
وبها نعومه جسم تحت الميدل      وبها اقول اسكت تري يستوي عيب"
133,علي الخطا,"لا عاد تعنيني ولا اعنيك      كل بدربه وانتهينا
ما دام هي هذي معانيك      يا ليت حنا ما التقينا
علي الخطا دايم خطاويك      وعنه الخطا حنا اعتلينا
يشهد علي حاضرك ماضيك      لو بانتناسا ما نسينا
سودا من افعالك لياليك      ضعت ف بحور دون مينا
صديتنا وسمعت واشيك      خطيتنا لو ما خطينا
هديت قصر الحب بيديك      ش اللي بقي باقي علينا
ما ابيك والله صرت ما ابيك      لالا نجيك و لا تجينا"
134,علي رفقه,"المدح بعض احيان يا صاحب علوم الطيبين      وانته رجل مسلم ونفسك عارفين اسلامها
جاهد بهاجوسك تري الشاعر جهاده فرض عين      يا اما نصر .. والا ممات ومسكها بختامها
والقافيه تكريت والهاجوس صدام الحسين      وتكريت ما تاخذ الاوامر غير من صدامها
الي عظم حجم الحسد فاعظم في عين الحاسدين      العظماء .. القبر نفسه يفتخر بعظامها
اتعملق ومالك ومال العالم المتقزمين      مقامك العملاق ما تقدر عليه اقزامها
جاني من الاجواد واحد قال ابي بكره تعين      علي التحدي قلت هالحمرا معاك خطامها
لكن وش يملا عيون اهل القلوب الطامعين      رفع يدينه للسما .. و اشرت بابهامها
والبكره الصفرا هذيك اللي يراعيها اثنين      اللي لو انها تنعرض للسوم محد _ سامها
ماهي رخيصه سعر لكن من يسومك يالثمين      تكفي يابو ( راشد ) ابيها .. لو علا مقامها
وصوفها بين الهجن تملا محاجر كل عين      شيخه عرب واللي حواليها فقط خدامها
الي بدا شوط التحدي والعرب متجهزين      وقامت هل الاعلام ترفع للزوم اعلامها
تمرهم مرور سبع الغاب في الليل الدفين      الاوله لو خشمها ماهو يجي قدامها
تكسر اتيام الهجن في كل وقت وكل حين      واتيامها محد _ يكسرها ما غير اتيامها
الله عطاها يوف من كبره تحسب انها سمين      والينب واسع ووجهها ضافي يازين وسامها
وشعورها من تحت اذان _ كنه الا حربتين      يديل بنت هايمه والشوق زاد هيامها
ومن السنام لوركها يا صاحبي مقعد جنين      ركابها .. من دون الامه يذوق الامها
لان السنام يزين يوم فقارها له نكستين      وفقارها مستور مثل المحرمه باحرامها
والزور من تحت النحر متقلط يالفاهمين      في طبوع هجن الركض والا في وصوف اجسامها
ولها كراسيع _ وساع وباطها منه يبين      متقلطه غارب .. وهذا اللي فهق سنامها
وكن خف يدها يد ظبي مصغره صغر اليدين      دقيقه من ذراعها ملمومه من عظامها
وكن ذيلها ميدول شاميه مع عرضه متين      ينوش الارض ويرفعه م الارض طول اقدامها
صفرا مثل لون الذهب في عنق فتان _ حسين      والا مثل شمس الصباح الي انجلي ظلامها
لو مخرجين افلام اصحاب الهجن لمضمرين      كان اعرضوا في شاشه التلفاز كل افلامها
قلت استعذ بالله من الشيطان وابليس اللعين      الناس تحلم بس ما تقدر تطول احلامها
دامك تعرف اوصافها خير الرجال العارفين      من لوم العالم علي نفسه هو اللي لامها
شف روح للعزبه وخذ ما تشتهي من كل زين      اما هذي .. علي رفقه ما تقود خطامها"
135,عوضوك بغيابي,"عوضوك بغيابي لا تقول اني وحشتك      لا تجامل دخيلك في شعور يعنيني
بس يكفي كفايه لا تمادي عرفتك      خاين الحب ماله في فوادي حنيني
انت ياللي بعيني حلم عمري رسمتك      وكيف تجرح خفوق يعشقك من سنيني
احسبه زاد حبي في غيابي وحسبتك      ما تجاهل وداد كان بينك و بيني
كم سهرت الليالي وكم ليله سهرتك      وكم ليله خيالك نام في وسط عيني
وكم قل لي دخيلك كم ليل انتظرتك      كم قل لي تفضل ، كم صدك يجيني
كنت تجري بدمي لا نزفته نزفتك      كنت ساكن خيالي ، داخلي محتويني
من كتبت الحروف الابجديه كتبتك      لامه ان كان تبغي اول الحرف سيني"
136,عين الرضا,"مثل جميلي معك كمل جميلك معي      وانظر بعين الغضب والا بعين الرضي
تسمع عن الاخطل وتسمع عن الاصمعي      لكن ابا اسمعك شعر يهز الفضا
لا تدعي ظلم ..والله فوق المدعي      يالين تعدل وتستوفي شروط القضا
ولا تشتكي قله الادراك قبل الوعي      وخليك واعي وتدرك كل شي مضي
حظيت بي وانت تدري ويش هو موقعي      لو كان غيرك حمد ربه علي انه حظي
حرمتني صوتك اللي لا وصل مسمعي      كني اغني هجيني فوق عوص النضا
وفارقتني والمفارق ما يزيد اوجعي      لكن يولع في جوفي نار كنها لضي
ويا صاحبي والشعر ماهو براس اصبعي      الشعر احاسيس قلب لغرامك رضا
وانا مصحصح معك خلك مصحصح معي      واعشق بعين الغضب والا بعين الرضا"
137,غصون قاف,"الله الله يا قصيدي قول ما عندي خلاف      قول من حبر المشاعر لين ما حبرك يجف
قلت يا طابور ثابت خذ يمينك انصراف      قال حاضر سيدي .. ادي التحيه وانصرف
اختيار البحر هذا والبحور غصون قاف      والسواقي يرتون بس ما اكملن وصلن نصف
هذي بدايه مطافك وش نهايه هالمطاف      من يعرف نهايته وهو في البدايه ما انعرف
لي يقول انه من انصاف الليالي ما يخاف      طب قوله وانظر عيونه اذا الليل انتصف
من يبي يفهم يحاول يقرا خطي باختلاف      املك انواع المعاني والمعاني تختلف
خذ من اللي مقبلات وخل ياللي طاف طاف      والشجاع اللي صدق قوله ولو هو ما حلف
كم تمنيت الزمان يعود لي من يوم شاف      الولد امه ولكن ما رجع .. يا للاسف
العلوم المثقلات اليوم صارت لي خفاف      حشمه لانسان واحد والبقايا في طرف"
138,غلا,"يفوح بركان الغلا والصدر فاح      ويضيق من ليل الجفا كون فسيح
يا معود عيني علي قل المراح      ويميل غصنك .. ويتعلق به جريح
وش فيك تاخذني علي ريش وجناح      وشلون اطيح فراق وانا ما اطيح
طاح الظيا علي جبينك واستراح      والليل من بين الجدايل مستريح
يعني جمعت الليل وانفاس الصباح      حتي تجسد فيك معناه المليح
الفرحه اللي كنها طعم النجاح      يالمده اللي تجرح الكف الشحيح
مفاتنك سحر .. لكن سحر مباح      عليك اسمي من هل الوجه القبيح
يااعذب من الما في مصبه يوم ساح      يوم استبحت القلب وش له تستبيح
اجتحتني .. واتقنت فن الاجتياح      واتعبتني .. وانا سدودي ما تبيح
متعود تترك علي قلبي جراح      ذباح روح وتمشي بدم الجريح
اشوفك بعين الغلا والارتياح      انسي الطعون اللي انا فيني فحيح
استوعب اخطاءك واطالبك السماح      ويطغي علي كيل الهجا كيل المديح
لا لاح براقك وبرق الشعر لاح      اصرخ من الاعماق واقول الصحيح
انك مليح .. وتعتبر سيد الملاح      تستقبلك افواه ويفيض المديح"
139,غياب,"شف للغلا شي قبل تطول غربتنا      اخاف كثر الغياب وتصعب الجيه
بالله في البعد قل لي ويش حاجتنا      مادام خذنا الزعل حاجه طفوليه
نبغي نموت ف بعضنا دام ما متنا      يازين خل الامور تصير عفويه
لا تفرح الحاسدين بطول صدتنا      لا تنزع القلب وتقطع مجاريه
الارض .. سكه تعدتها مساحتنا      جيش من الحب خياله ورجليه
اعشوشب القلب وامطر من صراحتنا      وحبال الاشواق معقوده ومطويه
لو افترقنا ياعمري ويش حجتنا      وحنا نشوف الجفا بانت مواريه
الله يوم النجوم تنام .. ما بتنا      الطرف شاقي وطرف زايد غيه
علي بعضنا اذا اقفينا تلفتنا      و كل _ يغير من اللهفه طواريه
وان كان نيتك تقطع في علاقتنا      ما عاد عندك ياشيخ الغيد حنيه
مرخوص بس خلنا نحفظ كرامتنا      قدامهم نترك الاوضاع عاديه
لانشوف بعيونهم منا اهانتنا      ونزود الكيه اللي بالحشا كيه
لكن فديتك .. لا نبطي ما تلفتنا      اخاف من دمعتي لا تهل عفويه"
140,فارس,"قد سمعتوا بفارس سامي يخاطب له حصان      لا حكي نفس الكلام اللي يقوله ويحكيه
قد سمعتوا بفارس سابق سنينه من زمان      غير ابن راشد محمد قلت ما شا الله عليه
كلما يبغي بايوصل باحترام لاي مكان      من شهرته حتي نجم سهيل ناو له يجيه
الصحف واللي تخربط والا انا شاهد عيان      بان هذا الشخص نادر واحلف ان ماله شبيه
كيف وليه المجد يفخر باسم هذا يافلان      بالغصب هالمجد يفخر لا تقل لي كيف وليه
لا تحسب اني انا مشرف جواهر والبيان      انا اكتب لي في بالي يعني اكتب لي ابيه
يعني انتوا قد سمعتوا بفارس يكلم حصان      يعني انتوا قد سمعتوا سهيل ناو له يجيه"
141,فخر الاجيال,"علي وصف الرجال اللي تسمي بالفعال رجال      لفت بيض العلوم وبيض الله وجه راعيها
لفت ما كنها الا سبق الخيل ان بدت تختال      نواصيها النعوت و في مناكبها .. قوافيها
قصايد والقصايد ما نساومها بجاه ومال      نعب بحورها وان هاج مزملها نرسيها
اذا امتد الفكر وامتد ليلي والقصيد وطال      توشحت الشوارد ولبست الاشعار غاليها
كذب من قال ساعفني عليها الجن يوم تقال      انا البس جنها واصدر مواردها وارويها
انا ولا فخر نجل الشامخ المتمرس الريبال      علي وصفه تجاريني القصايد قبل اجاريها
علي (محمد ابن راشد ابن مكتوم ) طاب الفال      وطابت لي قبل لا الزم قوافيها .. معانيها
متي قالوا صواريها المعاني.. ماهناك اشكال      حرام اني لمد شراعها لاكبر صواريها
علي اكبر منبر ارميها ثنا وعز و فخر واجلال      ما دام ان الثنا لاهله .. علي اكبر منبر ارميها
لاجل قرم غرس حلمه لشعبه واثمرت الامال      حقايق نبصر اولها .. و نتباشر بتاليها
حقايق واضحه من دون ابو راشد صعب تنطال      تباركها القلوب وتبهر الناظر مغانيها
مغانيها تراود كل عطر ما خطر ع البال      واراضيها يراود كل عاشق فوع ناديها
اراضيها الخزامي والنفل والبختري والهال      وما يخطر علي بال العطر يزخر باراضيها
ولي فيها محب اسرف علي قلبي وحط وشال      طلب روحي وروحي منه فيها اللي يكفيها
من اول ما عرفته والضلوع تجر له موال      ولا ادري نيته بضلوع صدري وش تواليها
انا محتار ما بينه وبين ( دبي ) بالمثقال      يا اما ( دبي ) له تحلا او انه لي محليها
او ان ( دبي ) تحلا لان ابو راشد لها خيال      نعم والله وتسبق خيلها من سبق واليها
( دبي ) العز من طيب النسايم عودها ميال      تمسي صاحب القدر ونحن باسمه نمسيها
صدي داره بشرق وغرب وجنوب التقي وشمال      قبض الاربع جهات يلين داره ذاع طاريها
طغي عزمه علي وعر الدروب وله غدت مسيال      تسيل الارض لاقدامه وتفخر من مواطيها
غريبه كيف جادت به سنينه والسنين بخال ؟      والاغرب كيف تضما له وهو بالجود يسقيها ؟
لو ان المجد سهل ان كان كل طال منه ونال      دروب المجد ودروب العلا صعبه مراقيها
طويل العمر ما جيت اعتزي في وصفك الامثال      ولكن المثايل تعتزيني بك .. والبيها
يابوي ابشر تري شبلك توارت عن مداه اشبال      وثب فوق الدروب وسابقت رجله خطاويها
ورث عزمك وحزمك والخصال تجر طيب خصال      مواثيقه علي طرق المكارم بك يجديها
اذا شد الفخر لاجلك رحاله قمت اشد رحال      علي نهجك .. عشان افرد رحاله وارجع اطويها
واذا قالوا : من ادري بالحصابي والوزون ثقال      عرفت ان الوزون ثقال وانت ادري بحصابيها
علي الدنيا جدال الا انت والله ما عليك جدال      مع ان ايدك يجادل كل وادي سيل واديها
لو ان السحب تنشا من كفوف امست عليك ظلال      وخرت ساجده لاهل الثري من جود منشيها
مكارمك المكارم والعطايا من بحرك جزال      لو ان السفن تجري في يمينك ضاع شاطيها
يمينك كم لاحت وابرقت وابطت وهي تنهال      ولا والله تدري عن يسارك كم معاطيها
وكم رجل بصدره حاجه وجاك وقبل لا يسال      عطيته .. كنك ادري بالصدور و سر خافيها
و كم حلم سبقته .. كان في عين الزمان محال      تقول المقبلات افضت عليك اسرار باريها
يقولون اختصرت اجيال واقول انته فخر الاجيال      اذا الاجيال بك ما تفتخر .. من يفتخر فيها ؟!"
142,فرض و نفل,"من اسبوع الي اسبوع ومن شهور الي سنين      والصبر ما عاد يقوي بانتظار القافله
كان يتصبر علي مستلزمات المسلمين      كاد ان ياتي بضيفه والجواري غافله
وكلما غني المغني والقمر توه يبين      ثوره الافكار صارت كالخيول الجافله
وين والا وين والا وين والا وين وين      وين اروح وباب حظي يا زماني قافله
كلما قلت افتحه قلت المشاكل فرض عين      وان قضيت الفرض قلت الفرض بعده نافله
كافل جرحي مثل كافل يتيم الوالدين      وانت ما قدرت دمعات اليتيم وكافله
والجروح انواع ، جرح واضح وجرح دفين      لكن اغزر جرح جرحك يالسنين السافله
يا مقوي الاقويا .. رحمتك للمستضعفين      ولا تخلي نجمتي بين النجوم الافله
ولا تخليني من الايام والدنيا حزين      واعطني طموح شيخ الحق له وانضاف له
والدروب طوال وان طالت عسي ربك يعين      والليالي من خلقنا بالمصايب حافله
من عصور الخيل والناقه وسيف ما يلين      لين عصر القنبله والطايره والحافله
الله اللي حطنا ساده علي المتسيدين      والرجوله والعدل والحق والانصاف له"
143,فز الشبل,"فزالشبل من صكت الحلقه علي الابطان      يوم الشجاعه تنهزم وتزلزل الابطال
يوم تخربط ياعرب تتغير الاوزان      رد الشبل في زمجره متحدي الزلزال
فز الشبل احمد بقوه ترعب الميدان      وذاك الاسد قايد يحرك بيده الاشبال
وقام التحدي في جبال خوفت فرسان      واحمد بعزمه انفرد وابعد شرات اللال
لا مايهمه صعب كل الصعب تحته هان      والنصر ما جابه صدف جابه بطوله بال
يخضع له الفوز بفخر من سالف الازمان      ماخذ طبايع من غدي لهذا الوطن خيال
شيخي وابوي محمد اللي للنصر عنوان      تاجي وعزي ومنهجي ، ياغيثي الهمال
واحمد تعلي واعتلي هو فارس الشبان      في عيونه يبان التحدي والصبر وامال
انا اشهد انه عاش ع صهوه فرس وعنان      ولا يبين الرجال الا ان كان ابن رجال
ولا اظن بان السيل يجري دونه الوديان      وحنا اذا قلنا تراه اقوالنا افعال
مازان هو بالفوز والله الفوز باسمه زان      يختال هو بالفوز لا ..الفوز به يختال
المجد كل المجد من احمد بني له شان      والعز كل العز من احمد خصاله نال
ماخاب ظني فيه يوم الصبح نوره بان      الصبح يفرح يوم شاف احمد بخيله صال
له غنت حروف القصيده باعذب الالحان      والنعم باحمد قلتها والحق به ينقال
فارس ابن فارس اذا قالوا فلان فلان      احمد بن محمد ابن راشد ياحي الفال
يوم عزيته فز قال اني اخو حمدان      انا اشهد ان الفوز بهدي لك علي كل حال"
144,فصول عمري,"ودي اشرح لك عن اللي بي واقول      انك اغلا من نصخ روحي علي
وانك اغلا .. وانك اغلا .. يا خجول      يمكن اغلا م الغلا نفسه شوي
ودي اشرح عن تفاصيل الدخول      عن متي عن كيف سقته مقتلي
صرت لي خامس جهه لاربع فصول      ما تموت فصول عمري وانت حي
ما طلبت الا الثريا بالنزول      وما تكون الا لذاك الضي ضي
وما حويت الا من الصعب الحلول      كلك انته حب والاحساس لي
صابني من بارد احساسك خمول      والبلا ضاقت من احساسي دبي
كل ما جيتك ادور لي قبول      اكتشفت اني انا ما اطلع بشي
كل ما قالوا غرامك ما يطول      قلت بس لحظه علي صبروا شوي
عيد لي خامس جهه لاربع فصول      وما تموت فصول عمري وانت حي"
145,فمان الله,"فمان الله يا درب علي الهجر يتحراني      خذاه الوقت من جنبي ولا جاني ولا جيته
قصيدي يا قصيدي اسكن ف قلبي طرف ثاني      قبل يسكن بيوتي جنه و تمسي عفاريته
تعال اسال نجوم الليل يا هاجر من الهاني      وانا اعلمك بالوقت الطويل وكيف قضيته
بغيت اقوي علي بعدك وراح الصبر ما امداني      اهز الشوق وان طاح الوله بالحضن ضميته
ربيعي ياخريفي ياشتاي وصيفي الهاني      تراك انت الفصول وهجره الشاعر وتشتيته
فضت كل الشوارع ما لقيت اللي ترياني      مثل طفل طلع يلعب و رد وما لقي بيته
تحداني .. تحداني .. حبيبي لا تحداني      انا لولاك لحن الهجر والفرقا ما غنيته
تمنيتك وقلت ف خاطري ليته تمناني      وانا ما كل واحد شافته عيني تمنيته
علي كيفك تذكرني .. علي كيفك تناساني      وانا طاريك ولا يوم في قلبي تناسيته
زرعتك ورده حمرا تزين كل بستاني      ودفنت القلب في تربه مشاعرنا وخليته
انا المجني عليه اللي يقدر طعنه الجاني      لان جرحه يذكرني بطاريه لا حسيته"
146,فنون الغدر,"لا تتصل لي ولا ترسل لي حروفك      ما ابا سوي تمسح ارقامي من اللسته
عجزت اداريك وامشي رغبه كفوفك      ما فيه درب _ لكسب رضاك ما دسته
عقب الخيانه تجيني تشرح ظروفك      انت الذي حبنا تحت القدم دسته
جملت كراسه التعبير بوصوفك      لا واحسافه قصيد _ فيك كرسته
ابعد بطيفك .. عيوني ماتبي شوفك      تراك جرح الخفوق بجد لامسته
لو كان بعض الخيانه ساكن بجوفك      عذرت قلبي وعاطفته و وسوسته
صحيح انا كنت احبك واعشق طيوفك      وان جيت قلبي بغربه هم .. ونسته
وان رحت يا صاحبي كملت معروفك      شجعت قلبي علي بعدك و حمسته
لا يازمن ماني بناقص من صدوفك      وش عاد باقي معي يا وقت ما حسته
يا قلب لاتنحني لاحد _ وانا اشوفك      وش لك في بنت فنون الغدر دارسته
عدلك وميلك تساوت.. والسبب خوفك      من واقع _ يكشف اللي فيه مارسته
والله لخليك عقبي تصفق كفوفك      واشرب اللي تغطرس كاس غطرسته
با وقفك في طريق الغدر واطوفك      دام الغدر هو هواك اللي تنفسته
بس انتظر لاتناظر لحظه وقوفك      اخاف اضعف وارد اسمك علي اللسته"
147,فهمت وما فهمت,"فهمت العشق لي يطلب من الانسان ذرف دموع      فهمت العشق لي يطلب من الاحساس كل اوجاع
فهمت العشق لي يفرض علي الانسان يعيش بجوع      فهمت وما فهمت اللي سكن في داخله (فزاع )
فهمت العشق بحر احلام غزير غزير بليا قوع      فهمته بحر احلامي بحر عشقي بليا قاع
فهمته نبض فهمته لمس فهمته روح ولا مسموع      فهمت ان العشق فرصه عمر متخبي بقناع
قريته درس فهمته علم اعيشه روح بنور شموع      بكيته دم جرحته لا عرفت ان الصراع صراع
فهمته .. له قوانين ولكنه بلا ممنوع      فهمته اصعب دروب مشيناها بلا مرجاع
فهمت ان العشق غصن الوعد في خافقي مزروع      فهمته ملجا الاحساس ولكنه بعد ضياع
فهمت ان العشق احيان يشبه ف النزول طلوع      اعيشه في اختلاف الوقت مثل ماتختلف الاصباع
فهمته جامع ويجمع وجمعنا بلا مجموع      بلا مرسي بلا مينا بلا شاطي وبلا مرباع
فهمته عالم الوحده شعار رايع و مرفوع      فهمته كوكب ثاني .. يبيع الكل ما ينباع
فهمت العشق لي يطلب من الانسان ذرف دموع      فهمت العشق لي يطلب من الاحساس كل اوجاع
فهمت العشق له انواع وعشقي من فريد النوع      فهمت وما فهمت اصلا وش اللي داخله (فزاع )"
148,في خاطرك حاجه,"وش فيه بالك بعيد وجالس تفكر      بدري علي الحزن ، توك في بداياتك
لا تحسب الوقت لي فاتك وتتذكر      عمر الزمن ما يرد الوقت لي فاتك
لا تترك الدمع فوق الخد يتحدر      حاسب تري كل عمري فوق وجناتك
يا نور عيني مدام العين بك تنظر      حرام تبخل علي خلك بنظراتك
ما شفت كيف القمر عقب الظلام انور      بالضبط نفس الشعور ان شفت بسماتك
ان كان في خاطرك حاجه علي ابشر      والله لا اسوق العمر كله لمرضاتك
ما تدري انك اذا تكدرت انا اتكدر      وافرح لاجل فرحتك واشره لشرهاتك
عودتني ع السهر وامسيت ما تسهر      ما غير طيفك يعوضني بسهراتك
احلي سنين العمر بلقاك تتعطر      يا دنيتي وابرك الساعات ساعاتك
يمر طيفك واضمك وارجع استغفر      وارد اشوفك واقول الله ما احلاتك"
149,قال المثل,"خلي الدلع وخلي التغلي بعيدين      وخلنا حبايب مثل ما كنا اول
وخلي التلاقي حي مابين الاثنين      اسكن خفوقي وبعروقي تجول
شوف المسافه لي من دبي للصين      اقرب من اهاتي اذا البعد طول
حبك يمول فرحتي سنين وسنين      مثل الخفوق لباقي الجسم مول
كنت بعيوني حلم .. لكنه الحين      انا اشهد ان الحلم واقع تحول
قال المثل راعي الهوي دوم مسكين      به من كثير الشوق هم _ يهول
جيت اكتبك شعرعلي الطرس يازين      حيث ان شعري من جمالك تنول
اطلب وامر قبل هالعين هالعين      ونرجع حبايب مثل ما كنا اول"
150,قدها و قدود,"صدق من قال يا محمد بانك سيف ما تنصد      مرواتك علم خفاق وفيك المرجله والجود
يا بن راشد وابو راشد بنيت امجاد لك تشهد      تجف اقلامي بمدحك ، يحير العد بالمعدود
اذا منك بغيت الشي فلا عنه مرد و بد      تطول اللي تقوله عز وانته قدها و قدود
اشوف النجم ذاك بعيد ، وانت من النجم ابعد      الا يا حظ ابو من هو تكون انته معه موجود
اذا اسمك يجي في الشعر يزيد البحر مده مد      يزيد الشعر في الشاعر تجيه ابيات دون حدود
مروض جامحات الخيل ، مهدي الموقف المشتد      مفرج كربه المظلوم ، وشوق الفاتنات الخود
احد مثلك انا ما القي رجل مثلك ابد ما حد      علي شعبه سطع نوره مثل بدر الليالي السود
انا لاجلك كتبت الشعر و فضلك سيدي ممتد      علي طول المدي نبقي لشورك طايعين جنود"
151,قراءه مدي,"دنيا وداني مواطيها ترفعها      والقرم يرقي بعزمه عن مواطيها
القرم يفرض عليها امر واقعها      يجرح دروبه لاجل يرجع يداويها
يرقي واذا ضاقت دروبه يوسعها      ويعب فيها مع انه ما طمع فيها
لان المطامع يثير الشك دافعها      مثل الفعي يوم تسمع ناي حاويها
لاهو سمعها ولا قصده يسمعها      ولا قصده الا تناظر ميل راعيها
يطلع بطلعه ولكن ما يطلعها      بعض المظاهر تزخرف لك مراميها
وشلون الوم المظاهر والعذر معها      والعقربي ما قدر يكشف لياليها
اهل المطامع تغطي لك مطامعها      والوقت يقدر يبين لك مغازيها
من حكم الظن في الدنيا يضيعها      ومن حكم العقل يكسب في تواليها
ومن اشعل النار لا يامن مواضعها      (النار ما تحرق الا رجل واطيها )
والنار اطفت وانا ما اريد اولعها      واذا ارجعت ولعت ارجع واطفيها
والبسمه اللي لذيذ الزيف وزعها      اقرا مداها واترجمها وامشيها
وحروف ما بين الاسطر سهل تجمعها      لكن من الصعب تستوعب معانيها
قليل من يدرك الفرصه ويصنعها      يجري بمبداه والدنيا يجاريها
بعض الفرص تغتنمني لاجل اضيعها      واصنع فرص تغتنم من طيب راعيها
هذا وانا اعز نفسي في تواضعها      واقدر الناس قاصيها و دانيها
والناس ما تحفل اللي ما يصانعها      وتعيب في بعضها لو كان غاليها
تنسي وتذكر علوم اللي يطابعها      واذا اختفي يختفي عن ذكر طاريها
تتبع خطا من هو يحاول يمتعها      وتقول مالا تكنه في خوافيها
والناس تشكي لحاميها مواجعها      وشلون لو صار حاميها حراميها.!"
152,قصيده ساجده,"لك حروفي قصيد ولك قصيدي شعور      ولك شعوري خفوق نبضه الحي انتي
ولك غلا في صميم الروح حاضر حضور      واشهد انك بقلبي ولا عن العين غبتي
يا سنا الكون كله والعواطف بحور      يا ظيا العين ياللي في وسطها سكنتي
يا بعد كل من لي يا اريج الزهور      يا اعذب حروف تظهر في كلامي وصمتي
يا شعاع تجلي ولا علي النور نور      بس ما غير نورك يظهر ليا ظهرتي
ويا ملاك خلقه الله لعمري سرور      وش تفيد الحياه بيوم لامن زعلتي
اعتذر لك ياعمري ولو بعذري قصور      وانتي قدرك ع راسي ولاحشا بيوم هنتي
ابسمي يعل ربي يحفظك م الشرور      تبتسم لي حياتي وقت فيه ابتسمتي
ان زعلتي عليه كن كوني مهجور      وان رضيتي تسابق ابتسامي فرحتي
انحنت لك قصيده ساجده ع السطور      كثر ما انتي بمكه يا اطهر الناس طفتي"
153,قلب صادق,"لا تقول الحب في القلبين مات      هذا تو الحب كيف انه يموت
ولا تقول ان الشعر ليل امنيات      وانت توزن بيت وتكسر بيوت
الشعر نبض القلوب الصادقات      كم رفعنا به علي طاريك صوت
لا تخلينا علي بحر السكات      الكلام احيان افضل م السكوت
خل ما بينك وما بين الوشاه      مثل ما بين ( الرباط وحضرموت )
دامني لاجلك نذرت المقبلات      لا تخيب لي ظنون ولا نعوت
خذ مشاعر قلبي العذري وهات      ود صادق واحذر اقوال الشموت
احذر احذر والدهر له نايبات      واحذر انت تطيح شبك العنكبوت"
154,قلبي وعيني,"خذ حبيبي قلبي وعيني      واعطني لحظه من اوقاتك
لو ثواني بس تكفيني      يا بعد روحي مناجاتك
ياسراجي وشمعه سنيني      يا ضيا عمري ابتساماتك
لك غلا داخل شراييني      ما حملته لحد شرواتك
مطمع انك تنعجب فيني      او اكون من اولوياتك
يكفي اللي بينك وبيني      اكثر من اعجابك بذاتك
انت اول من سكن عيني      وانت فكري من خيالاتك
من هو عقبك في المزاييني      غيركم ما احب وحيات"
155,قلوبنا قبرك,"الحزن طعمه مر .. والفرقي امر      وايامنا تقسي علينا ظروفها
اللي عليك دموع شعبك تنهمر      مواطنين بلادنا و ضيوفها
لو نمنحك الاعمار وانت اغلي عمر      معروفك مغطي علي معروفها
من يقنع القبار ما يحفر قبر      قلوبنا قبرك ياليت تشوفها
الارض لو تملك احاسيس ونظر      كان استحت ما تدفنك في جوفها
والشمس لو تكسف علي موت البشر      في يوم موتك صار يوم كسوفها
لكن نءمن بالقضاء وبالقدر      وما جابت الدنيا لنا بصدوفها
يكفي يديك من المكارم والفخر      ان الفقاري عاشت من كفوفها
فيك السحاب يعزي غصون الشجر      اللي ذعاذيع الهوي تلوفها
حتي القصيده لو بغيت اكتب شطر      ما طاوعتني في رثاك حروفها
ليتك مسافر ننتظره من السفر      كان الامل هدا النفوس و خوفها
لكن انا بسال سءال مختصر      عن المواطن في البلد وضيوفها
اهل الكتوف اللي تشلك للقبر      وش هو شعور قلوبها لكتوفها ؟!"
156,قنبله ذريه,"دنيتي ويا موج شعري ويا بحر عذالي      القصيده بنفسها تحكي عن اللي بيه
يوم شفت القلب حب وصار له غربالي      في مدرسه ( برايمري ) متخصصه علميه
مشكله ما شفت الا غترتي وعقالي      سبته يلعن ابوه و ضاعت الطاقيه
لو خلقك الله حبيبي مثل رجل الي      الا في نفس الثواني صرت لك اليه
ضمني بحالك الحالك واموت الحالي      واعتبرها يا حبيبي منحه اميريه
ما اصدق لو اشوفك مشكله يالغالي      كني قاعد واتخيل صوره تمثيليه
الكلام اللي في بالك انسخ في بالي      لك في قلب اللي يحبك ترجمه فوريه
سولفي بالاوردو بالهندي وبالبنغالي      تدري اتكلم انا كل اللغات الحيه
كنك الا لاعبه كوره قدم ايطالي      خلنا نلعب معاج امباره وديه
المدرب قال لي امسك ظهير شمالي      وانتي عادي تمسكيني يالدفاع الحيه
لاني كنتو سابقا العب لبرتغالي      اسمه (ارنالدو) وانا وياه مانا شويه
بس عندي شرط واحد ما نجيب اقوالي      او تكون اقوالي لمءسسه خيريه
لان غير الشي هذا ابتعد واخالي      المهم ما نطلع ابنتيجه سلبيه
تخطي بحقي وتخطي والخطا يحلا لي      واتعمد غلطتك واقول هي عفويه
الخطا لاول يشوقني لخطاك التالي      والغريب ان النتيجه دايما عكسيه
لا تقارني بجمالك والهلال هلالي      ما يصح الرجل يتقارن مع البنيه
وانت لو تبغي الصراحه وقلتها طوالي      شفت نفسي في عيونك احلي عنك شويه
يا حبيبي لا تعصب وانت ضغطك عالي      خايف بكره تصيبك حاله نفسيه
لا تهددني ببعدك يالذيذ الحالي      حاول تهدي معي فالفتره الحاليه
لا تهبل بي تري ما انته تعرف هبالي      لاعب بك لعبه الدولار بالربيه
ما يهز اشباك خفاقك ياكود اقوالي      يوم ادخلها ( دبل كيك ) وتجي ناريه
انت زينك محرق حتي بنات الوالي      يا بشر يا حلو يا جذاب يا شخصيه
من كثر ما اخاف عيني تنعمي يالغالي      قمت ادور لي علي نظاره شمسيه
لجل ادقق بالنظر لامن وقفت قبالي      واقنعك بان المفارق ( قنبله ذريه )"
157,قوس الربابه,"استمد الشوق حيله وانتحابي      لين صادفني طريق كنت اهابه
لي شهر وانا ما غير اكتم مصابي      واتجمل في الوجيه ام الذرابه
لين حدتني مخاييل السحابي      والسنين اشباح والايام غابه
شفت ما منها مصده واجتنابي      لكن الله رحمته تسبق عذابه
يا وجودي من عناي ويا ذهابي      وجد من خلوه ربعه للذيابه
في نهار هيب اللي ما يهابي      يعتنق عج المنايا بالسحابه
منك ياللي فاقد منك صوابي      قمت اعشقك مثل عشقي للكتابه
شف غيابك وين وداني وجابي      بس مع الايام زودني صلابه
حس فيني يا معودني غيابي      في وجودي وش مدي فرق التشابه
ليه ادق الباب دام الباب بابي      يا معيشني تفاصيل الغرابه
يا معودني علي صبر احتسابي      يا معرضني شقا القيض وسرابه
الدروب طوال لكنك زهابي      شوف حالي كنها قوس الربابه
واعتقدت انك تعاني من عذابي      يكسرك صوت الاحبه والغرابه
واثرك اللي مستريح ولا درابي      ما تعرف الا .. تماديه وغيابه"
158,قوس قزح,"انا قوس القزح في الشعر والوانه      واشكل قافيه شعري بلا تشكيل
واعاتب كل مجد ضاع عنوانه      واجيب لكل وادي سيل وادي سيل
انا ذاك الشعر لي هاجت اوزانه      وانا فارس شعر وامسك عنان الخيل
ومتي قالت مشت في ليل عميانه      انور شعري بدربه وعميت الليل
تقول لي (الو) انت سهيل غلطانه      ترد تقول لي يا مرحبا يا سهيل
انا جيت استفز رضاك يا فلانه      واغايض نهرك الدجله بنهر النيل
واجاذب كل ورده شوق نعسانه      اذا هب الهوي والعود قام يميل
احبه لو عليه الروح شرهانه      واموت ف بسمته لو نصها تمثيل
اذا الصوره شعر والحس قيفانه      وفرشاه القصيد تفصله تفصيل
ابا ارسم وردتين وعين شيهانه      وقلب كل ما يذوبه قلب يسيل
وابا ارسم عالمي من دون سكانه      وانا وضوي ودله مبهره بالهيل
واذا قصدك عن الدمع وعن احزانه      حفظت الدمعه اللي بللت منديل"
159,كحل الظلام,"جيت اسال الليل لما طول غيابك      وهلت دموع السحاب وبلت احداقي
واخذت كحل الظلام وجيت لاهدابك      اشوف هي حنه اغصانك علي اوراقي
مليت وانا انتظر طاريك وعتابك      حتي غلا شارع الاشواق باعماقي
يقول.. كل الجفا هذا من اسبابك      ما يدري اني بري من طعم خفاقي
ما يدري انك قفلت من الزعل بابك      ورقصت نار الغلا في نوته احراقي
وعزمت حزن القصيد ونام بكتابك      واخذت للبرد مني بشت مشراقي
والخيمه اللي بنت لي من علي هضابك      عرضتها للهبوب .. ومزع ارواقي
وعقدت لي حجاجك وكشرت لي نابك      وجردتني من غلاك وضاقت اخلاقي
جيت اتشفع بمعسولك وعنابك      وبغصنك اللي تركت القلب له ساقي
يكفي تري ما تحمل طوله غيابك      يكفي زعل كان لك في خافقي باقي"
160,كحيلان,"من باب تثبيت الوعي يا كحيلان      لعيون دوله مجتمعها ريادي
زرعت في صحراء الاحساس بستان      يمكن الامس فكره اهل المبادي
امثل ( المكتوم ) والا ( النهيان )      والا الشيوخ الشامخه في بلادي
حصان عزي يسبق ف كل ميدان      وسهيل مجدي في سما العز بادي
والا انتقدني واحد ما له لسان      والا معاه لسان .. ولسان عادي
احاول اوصل غايتي قدر الامكان      اصنع نجاحي من كثير انتقادي
والمرجله في عيون اهلها لها شان      مع اعتقاد الناس قبل اعتقادي
والسر في قلوب الرجاجيل ينصان      والجاهل بجهله يزيد التمادي
ولو صحت في قلوب المقفين يافلان      ما فيهم اللي يستمع للمنادي
وهدايه الله ما تحصل بالاثمان      والله يهدينا وهو خير هادي
والصبر كنز الروح والذل حقران      واللي ماعنده راي تلقاه غادي
وانا يابو عسكور احساس فنان      احاول اشرح فكرتي للعبادي
تدري وش احلي بيت سواه حمدان      لعيون دوله مجتمعها ريادي
ما دام كثر الحرب من يد الانسان      افضل خيار نعيش من دون ايادي"
161,كش ملك,"صاحبي اللي اذا غبت احتريك      اعشق ارضاءك واخاف من ازعلك
الخلل ما كان في الايام .. فيك      ليه طيحت ف عيوني منزلك
التواضع نعمه .. الله يهديك      وانت مغرور و غرورك يقتلك
انت تدعس بنص وانا ادعس بريك      شف هداوه بالي وشف ما اعجلك
كل ليل تغيب به وانا احتريك      وكل ليل تردني واستقبلك
وكل درب اعشقه دامه يجيك      وانت دربي ما تدانيه ارجلك
يعتريني حزن ليته يعتريك      يبدع ف حاضرك لي مستقبلك
ساكن في خافقي مالك شريك      غير حب لو تضحي به هلك
لا تساويني بغيري واشتكيك      للطموح اللي رقي بي للفلك
والله ان الحر عن مليون ديك      كان شكل الديك غرك واذهلك
كش ملك راحت علي الحب وعليك      يعني وش عقب الوزير الا الملك
في هلك انته وحيد امك وابيك      بس انا ماني بواحد من هلك"
162,كلمه سلام,"كيف اجيك وكيف انا ابدي في غرامك      كيف قل لي ابتدي لك بالكلام
لك اسلم .. بس ما جاني سلامك      يعني مستكثر علي كلمه سلام
وش اسوي حتي استدعي اهتمامك      وافتح الموضوع يا بدر التمام
ابتسم لك او اقاطع في كلامك      او اجيك بكلمه فيها احترام
ما قدرت ابعد مادام اني امامك      ولا قدرت اذكر مفاهيم الغرام
حرت بك واحترت بك خلي مدامك      ما يهمك من غدي بحبك حطام
ابتدي بك حب ياعمري علامك      ما تحس احساس من صابه هيام
كان عن كل الهوي صار اعتصامك      ما طلبتك غير .. وعليك السلام"
163,لا جمع و لا طرح,"تفرقنا السنين ونجتمع والجرح نفس الجرح      علي درب الفراق دموعنا تسبق خطاوينا
شرحت ظروفنا للوقت لكن ما فهم للشرح      صبرنا والصبر جمره ورا الاضلاع كاوينا
تري وجه المتيم لو تبسم لا تحسبه مرح      امانيه تهاوي من عيونه مثل امانينا
بني من ذكرياته في محيط العاطفه كم صرح      لكن هاج المحيط وما لقي له ساحل ومينا
يا ناس العيد ماله لون ولا له طعم ولا له فرح      واذا قلتوا وش الاسباب قلت الله يعافينا
نلوم الوقت والقصه ما تبغي جمع والا طرح      لان العيب .. من ربي خلقنا ساكن فينا"
164,لا تدورها,"لا تدورها وهي الدنيا تدور      لا تضيعني وانا ضايع معاه
دامني امشي انا بليا شعور      من بلاه اقول ميت من بلاه
مرت الايام وسنين وشهور      وكنت انا طاير وطاير في هواه
لا اطلعت قالوا طلع بدر البدور      ولا اختفت تشتاقها الارض وسماه
الله اللي زاد هذا النور .. نور      الله اللي ميزه بطبعه وحلاه
قالوا من حسنه ضاعوا في بحور      وقلت هو اصلا انا ضايع وراه
للمحبه درب وفي دربه كسور      واللي هو غالي يعرف مستواه
واللي ما يلعب با يلعبها بدور      يعطش بحبه وانا اظن جف ماه
خلك بسيح ورا ظبي النفور      وشوف قلبي كيف من زينه طواه
لا حكي يعني تغرد له طيور      لعنبوها كيف تلفت الانتباه"
165,لا تسمع ولا توحي,"ما فكر الريح يوم يحطم اغصاني      ان عمري اوراق وجروحي هي جروحي
وان الندي يرتمي مشتاق لاحضاني      يبوح لي بالغلا .. وابادله بوحي
واسمعه لين يدفا البرد بالحاني      والا انت ياريح لا تسمع ولا توحي
عكرت صفو الحياه ونومي الهاني      وخليت سري مابين الناس مفضوحي
ياللي ذبحني ضماك ، وزدت بجناني      يا معتلي عرش قلبي حاكم روحي
وشلون هانت عليك تسهر اجفاني ؟      وتقفل علي الوصل باب كان مفتوحي
وانا تري توني في الحب ما امداني      ما كان هذا معك يا خلي طموحي
سافرت والهم عقبك جا و مساني      طيفك يدل الخفوق ويهدم صروحي
بالله انا بانشدك قل لي من الجاني ؟      هو غموضك .. او ان ذنبي من وضوحي
خلاك تنسي الغلا وتحطم اغصاني      وتجي وترحل وانا جروحي هي جروحي"
166,لا تغرك ضحكتي,"لا تغرك ضحكتي .. والا اسلوبي      اعرف عزاز النفوس من الرديه
كم وفوا لي ناس وكم ناس اغدروا بي      وكم كسبت بطيب نيه سوء نيه
ناس .. من كثر المخادع ما تتوبي      وناس بيضان وصداقتها نديه
وناس اغلتني ، وناس اغلت جيوبي      وناس _ تطالع ، ولكنها عميه
كل هذا .. والجروح تزيد صوبي      والمجامل والتملق والخطيه
ما يغير ضحكه الوجه الشحوبي      مد يمني دوم ماهي موسميه
ودي اني اعطي المحتاج ثوبي      واعطي ولا انتظر رد العطيه
ما اجمع العالم ولا اقول اسمعوا بي      نفسي من اطراء خلق الله غنيه
في بعض الاشياء اتقدم وانوبي      عن بني ادم جميع وعن بنيه
سجده تغفر بها كل الذنوبي      خير من عيش الحياه القاحليه
ويا مسولف بي علي الطرق الكذوبي      عاقب الله من ظلم نفس _ بريه
ويا صحيب الخير يامثبت طنوبي      النصيحه روح الايمان القويه
الصحيح من العيوب اللي تشوبي      قولها في الوجه ، والنيه مطيه
بارك الله في من اهداني عيوبي      واشكره جدا علي هذي الهديه"
167,لا تلعن الفقر,"لا تلعن الفقر يالشاعر ولا تشره      رسول الامه فقير ومنهجه سامي
لو كل واحد حزين تحده العبره      لقيتني ابكي ظنوني علي اوهامي
لكني اصبر علي الشوق وعلي امره      واصد عنه حبيبي لو انا ظامي
اسابق اليوم من فجره الي عصره      واحلف والله ما تسبقني ايامي
استثمر اخطاء هذا اليوم الي بكره      عشان ما تتعب من احلامي اقدامي
والحب جمره علي جمره علي جمره      والبعد عن من تحب الميسم الحامي
والزين ماهو بزين الخد والبشره      الزين زين الخلق والعاتق السامي
مداعبات القصيد المرنه الخطره      تنشط الدم بي وتزيد بالهامي
قد قال شيخ الشيوخ اللي سبق عصره      (يا مرحبا يا معني خط الاقلامي)"
168,لا تندفع,"لا تندفع وتقول كلمه احبك      وانته تظن اني انا وانته اغراب
ادرس دراسه بين قلبي و قلبك      عقب الدراسه ينولد بيننا اعجاب
خل القلوب تعيش قربي وقربك      وخل الشهد من وجنه العمر ينساب
خلي التلاقي بين دربي ودربك      او باختصار اقول خلينا اقراب
ياشمس شوف القلب كيف انعجب بك      شوفه حبيبي كيف في محبتك ذاب
شوف القصايد كلها تنكتب بك      وانته لقلبي غالق بعض الابواب
سهم الغرام اليوم قام ارتفع بك      وانته تايس في العشق دونه اسباب
معني احبك .. يعني معني احبك      احلي دلع ياسيدي بين الاحباب"
169,لبيه,"مافيه ( فوق اللي ) ولا ( يا نديبي )      هذا كلام ما يجي منه مصلوح
اختار يا .. لبيه والا .. حسيبي      عليك يا شف المعاليق والروح
وش فيك لامن جيت قلت ش تبي بي      والصدر يطبخ شوق ويحن ويفوح
اجيك لو غيرك يبي يهتني بي      غلاك طير وخافقي شبك مطروح
والظن في مثلك لو انه يخيبي      ما قمت انافس لايع الورق وانوح
وما شفتني صابر وجرحك عطيبي      وماشفت قلبي لا ظهر رقمك يشوح
ارخصت لك دمعي وحالي وطيبي      كنك قدر مكتوب لي داخل اللوح
اقدر احبك .. من شبابي لشيبي      ودامك سكنت القلب لاتقول باروح
لبيك لك يم الوصل يا حبيبي      خليت لك قلبي علي طول مفتوح
يمكن بعد فتره تجي من نصيبي      ومواصلك بين المخاليق مسموح"
170,لحن المفارق,"بنت تمر الضلوع وبيتها بيتها      ما غيرتها السنين وما تغيرت انا
يوم اكشفت عن مفاتنها وضميتها      قالت لي الحب وش هو قلت بيت الهنا
ياليت ما لي خفوق ينبض وليتها      ولا انعست رمشها ما عاد تسرف بنا
يغار قميصها من لمس جاكيتها      لا هزت كتوفها كبر ودلع وانثني
غصن من الشوق الي مال وتماديتها      ان اقبل الله لنا .. وان ادبر الله لنا
اغلي المزايين واحلاهم شهر صيتها      فقيره الخصر والارداف طفره غنا
قالت يازين المطر قال المطر جيتها      لين السحب حاصرتها من هناك وهنا
قلت لسنا الشمس علمني لا مريتها      ابغي اشوف السنا لا منه عانق سنا
خلتني البارحه وانا ما خليتها      وغنيت لحن المفارق والهجر والعنا
وللحين وانا ضلوعي بيتها بيتها      ما غيرته السنين وما تغيرت انا"
171,لعبه زمن,"لعب الزمن ماهو مثل باقي العاب      العب علي كيفك واذا تروم لا توب
بيجيك يوم وتندفن تحت لتراب      عقب الدفن بتعرف وش يعني لعوب
لو نك فتحت ابواب لك غالق ابواب      ولو نك تعرف العيب العيب عذروب
بديت اكتب واجلب كتاب بكتاب      واخذ معانيهن واخليهن بصوب
اذا الشعر يا ناس قد جاب ما جاب      وان جاك شعري بالفعل جاك مكتوب
هذا وانا ارقي علي كل مرقاب      اسري بليل الضد من فوق عرقوب
هذا وانا اشر وهي تطير اسراب      بيض الحمام تطير ما تحمل ذنوب
هذا وانا تايب وابليس ما تاب      هذا وانا انعت وهو ضيع دروب
هذا وانا اضحك وهو يضحك بناب      ثوبي ستير وصاحبي عاري الثوب
هذا وانا اعد الخطا عد لتراب      ينعد كيف انعد وهو كان محسوب
بعض البشر تحسب علي كيف الاسباب      وبعض البشر من دون سبه ومطلوب
كل يحسب احساب وانا احسب حساب      وكل يجي باسلوب وانا لي اسلوب
باب فتح من باب والباب كذاب      باب اذا يفتح تري الباب مكذوب
هذا وانا اغني وانا اقول سحاب      سحاب يمطر صوب وانا امطر بصوب
مثل العروق تجيس وتدق الاعصاب      او مثل ساحر طار في الجو مجلوب
من هو يامن يمشي بليل في غاب      بعض العسل يا صاحبي سم مشروب
هذا هدفيه صبته وصاب بصواب      صوب الذي صوب ولا صاب مصيوب
بحر غزير وطامي البحر عباب      ونار تطفي نار من حر لاهوب
حد عليه عيون والناس رقاب      وحد اختفي لو كان بالحيل مرقوب
حد يشل سلاح وحد شايل حراب      وحد يعشق شروق وحد يعشق غروب
حد يشيل الهم في ضرب الاصحاب      كل من ضرب في يوم له يوم مضروب
وانا معادل اخذ الحب لاحباب      وكل يحب الطيب .. الطيب محبوب
قالوا سهل اني انا افتح الباب      وانا هويت الصعب لو دارت حروب
لعبه وانا العب علي كل الالعاب      طبعي انا غالب ولا اكون مغلوب"
172,لله درك,"سالت عنك وانت تسال عني      لان الغلا في قلوبنا متحرك
اصفر خضر احمر سماوي بني      لي غرني اليوم ما قد غرك
لكن بالبس قصيدي جني      يالين يسمعها كفا الله شرك
هي غلطه منك و غلطه مني      لكن انا يا صاحبي ما اضرك
عنك كلام الناس والا عني      الشوق بارد وانت ويش يحرك
كنك تدور ف الرحيل و كني      اريد امرك واستحي ما امرك
يا مجنن مشاعري جنني      اموت في جنانك و لله درك
صدك عطل لكن ماهو بفني      لا عاد تبعد والبعد ما سرك
جمال شوقي من غلاك تحني      وشلون تبغيها لا رحت تبرك
تبغي كلام الصدق انا لو اني      ماذقت حلوك مااشتكي من مرك
امانتك زدني غلا وامني      واواعدك واصدق معك وابرك"
173,لم تري,"للحين يا اغلي من سعر نفط العراق      سعر الذهب في سويسرا وانجلترا
وانا عليك احن يا حلو المذاق      والناس ما تدري لكن قلبك دري
خليتني اخسر منافسه السباق      اقدمك قدام .. وتعود ورا
يا مير قلب متيمك تري الفراق      في ذمتي ما هوب طبع الامرا
صاحبك له سمعه علي اوسع نطاق      ظلاله لحاله لخلق الله ذري
لكنك تحمله حمل ما يطاق      ويقوم به مثل الحصان الابجرا
سريت قلبي في رجا لحظه عناق      واخلفت وعدك ليت قلبي ماسري
والجمله اللي ما تجي ضمن السياق      ما تنكتب اصلا ولا هي تنقرا
وكان احترقت من الهجر موت احتراق      الا بعد باقول له اعصا وري
لاني محذرك من يوم الفراق      اللي يذل اهل المدن واهل القري
محذرنك والعروق اللي دقاق      ما ينفعن وجروح قلبي ما بري
ولكن خيلي يشبهه ذاك البراق      ما كنه الا يوم اقبل ( لم تري )
وخليتني اخسر منافسه السباق      واقدمك قدام .. وتعود ورا"
174,ليل وراه ليل,"ماقد عصاني بعيشتي عمر دنياي      و لوني ابا احكي كيف اقدر احاكيه
مدري وش اللي جاب هالحظ وياي      كل من شكيت لشخص لقيتها فيه
بلواي اصلا كله العمر بلواي      ما ابيه و ياليت اقدر اقول ما ابيه
لاني بعطشان ولا شارب الماي      و لاني انا ماخذ و لاني بمعطيه
لاني انا المذكور و لاني بمنساي      مدري انا اللي غالي او اني اغليه
احسب خطاي وكل خطوه بممشاي      امشي برمش رضاه لو رمش بامشيه
عشت بغرام الموت باحساس منفاي      مدري لايه غربه اليوم انفيه
ذوبت لك عمري مثل سكر بشاي      عمر الحيا يا سكر العمر امليه
كل الحواس تقول وش جاي وش جاي      خايف تضيع اصابعي بصبع ايديه
ابغي اشبه نظرتي ترسم خطاي      حتي القصيده ما لقت اي تشبيه
مدري يا عازف عوده بحزن والناي      ما اقدر المه ولا بعد اقدر اطريه
قالوا لي هذا حزنك وقلت ش الراي      ايه حزن ، ايه كابه .. ش اسميه
يومي انا هذا .. انا عشت دنياي      ليل وراه الليل وش عقبه يجيه
عشت بزمان قلت للطير مولاي      كل من رفع جنحان فزيت لبيه"
175,ليه .. و كيف .. و عن .. و من,"يا هجوسي للزمن حكمه وللمهموم والي      والبنادم راس ماله عزته والله وكيله
اعتزالي للحياه المغريه غير اعتزالي      والدروب الداءريه والدروب المستطيله
ومستحيلات الدروب احبها والاستحالي      ما تخوفني الدروب الكايده والمستحيله
هيبتي فعلا تسولف به رجال وراس مالي      ذكر شيخ لا وقف وقفته تغني عن جزيله
والقصيد يقاسم الاحساس والبيت ارتجالي      عني الساري لا منك ضقت والطرقه طويله
لا تهاب الكوس والا ترهبك ريح الشمالي      دامك تعرف النصر ماهي تشابهه الفشيله
لين تلقي لك وطن كنه من الفكر الخيالي      ينتمي لك وانت من زود المحبه تنتمي له
وان سالت اجاوبك لكن بطرح لك سءالي      والسءال اللي انا بطرحه لا تطلب بديله
من يعلم الاغنيا اللي يحبون الريالي      عن كرم حاتم وفلسفته ووقفته النبيله
ومن يفهم الاغبيا ان البحر ماهوب حالي      لا تلاطم موجه وحول علي التربه مسيله
ومن يترجم لي رموز الوقت وظروف الليالي      كل رمز له حروف وكل حرف فيه ميله
ومن يسولف لي عن دموع الغلا من عين غالي      وعن احاسيس الشجر لا غرقه مزن المخيله
وعن تفاصيل الكلام اللي ابيه وما طري لي      وعن تخباط المضيع يوم ما حصل دليله
وعن حنين النوق لا منها رعت خضر المفالي      وعن غرام الوادي اللي له سنه ما مر سيله
وعن صقور ما تطيح الا علي روس الجبالي      ليه قامت كل عصفور تجي له تنثني له
وعن نهار اشرقت شمسه ولا شفت الظلالي      وعن طموح يمتلك غايه لكن ماله وسيله
وعن علوم ما تقال وعن علوم لو تقالي      كان ميزنا مابين اهل التقي واهل الرذيله
وكيف كل انسان يطمح بانه الشخص المثالي      وكيف انا قلبي سعيد ونفسي القاها عليله
وكيف تعبر فرحه البنت اليتيمه من خلالي      وكيف ازرع حزنها فرحه وضحكتها حصيله
وكيف اكون دوله في القدس من دون احتلالي      وكيف انصب حاكم واعي وطلاته جميله
وكيف اخلي اسمي مقدر اذا ذكروا مجالي      وكيف اداوي بالكرم تفاهه النفس البخيله
وكيف اوضف جهدي لتحقيق صعبات الامالي      وكيف يجيني ما تمنيته وانا وشلون اجي له
وليه حظي ما يساعدني اذا قل احتمالي      وليه غلطات الزميل المحترم يجرح زميله
وليه ليلي ما يقدرني وانا ساهر لحالي      وليه صبحي ما يفرحني كثيره او قليله
وليه ظهري بيح لصبحي سبب قله وصالي      وليه عصري يشتكي ظهره وظلمه عند ليله
وليه ما تخلي قلوب المسلمين من التعالي      وليه جفني ما تبكيه الحمام ولا هديله
ليه والا كيف والا عن ومن هذا سءالي      جاوبه بالطرقي اللي طرقتك طرقه طويله
ولا تضايق للزمن حكمه وللمهموم والي      والبنادم راس ماله عزته والله وكيله"
176,ما كان له داعي,"جرحت قلب الغرام و زدت في عنادك      تبغي الصراحه.. تري ما كان له داعي
من اربع شهور كثر الصد وش فادك ؟      ما غير حرضت طول الليل لاخضاعي
طيرت الاشواق من مرفاك وبلادك      وذبلت رسايلك ، ما جاني بها ساعي
يا زين تتوقع ان اللي حصل زادك      بالعكس ما زادك الا زاد ف اوجاعي
اللي محيرني انك في الزعل عادك      للشك ولهرجه الواشين تنصاعي
لا يكون شي _ في بالك صاير مرادك      اخاف قاعد تفكر تلوي ذراعي
هذي ولا الحلم سولفها علي رقادك      وشلون تبغي تسويها وانا واعي
لو دمعتك سولفت لكبود حسادك      كان الرعيه تقيم قيمه الراعي
من اربع شهور وانت مطول عنادك      اسمع تري صدق ما للي حصل داعي"
177,ما يشل الراس,"صارت الدنيا غريبه وصرت انا متوله      عشتها حلم خيالي والغريب لحالي
عشتها ابكل راحه واصبحت لي ممله      عشتها في ابتسامه وعشتها غربالي
ذاك درب الحبيبي قلت ذاك اسهل له      وهذا دربي لو طويل اسهل لي واسوي لي
لو طريقي في عنا اودرب انا ما ادله      احسن اضيع طريقي لو بربع الخالي
انا ظاري ع الصعايب ، الصعب اوصل له      الصعب سهل عليه ، الصعب يحلالي
الصعب لو هو صعب والله انا لا اذله      لا اذل عينه لاجلها في قولي وافعالي
ما يشل الراس الا لي يحطه يشله      وما يوطي راس دايم في العلا او عالي
كان طبعه مختلف او كلمته في محله      هو رزين ولا حكي يعني تقوم جبالي
ميزته حسنه طبيعي صار كله كله      هو علي بعضه حلو من حسنه القتالي
لكن اللي استوي .. الطين زاده بله      ورحت انا في درب ثاني مالها او مالي
باختصار اقول هذا خل فارق خله      خل يحلي حياته بشخص ثاني بدالي
وبصراحه .. كل كلمه قلتها متوله      ال (دبي) وال (دبي) وهي (دبي) ف بالي"
178,مدخل غرامي,"القلب شال الحب والحب شاله      مدخل غرامي والاحاسيس حوله
وضاع الفكر مابين حاله وحاله      واسهل حلوله صارت اصعب حلوله
الحسن لي يفرض علينا سءاله      كيف الربيع امتد لاربع فصوله
كيف ابتداه الحسن ثم انتهي له      يا لين حتي الحسن منه خذوا له
وانا اتخيل في خيالي خياله      فرصه عمر تحت ابتسامه طفوله
غر _ صفا حسنه وقلبي صفا له      سهل التمني بس صعب وصوله
يحتار فيه اللي يوصف دلاله      ويهين به لي عن جماله حكوا له
يخجل جماله من صفاوه جماله      ويغيض ربات العيون الخجوله
يمشي معاهم بس كنه لحاله      معهم ولكن كن هم لي مشوا له
واللي تعرض في مرامي نباله      والله ما يكسب ولا ربع جوله
عادل ولكن ما برمشه عداله      يظلم محبينه برمشه وطوله
اصلا جنوني بس في حب خاله      وشلون لا باوصف تفاصيل زوله
ان قال صدي .. قلت : لله قاله      وان قال وصلي قلت : بالله قوله
هذا الذي قلبي من الشوق شاله      مدخل غرامي والاحاسيس حوله"
179,مراجل,"تقزمي في عين حسادي وانا عملاق فرض      لان علوي عن وطاهم شي ربي ملزمه
ماتشوف حجم الشمس متقزم علي اصحاب الارض      متقزمين ويحسبون الشمس جات مقزمه
يارب .. وانا عبدك اللي ما بعد هتكت عرض      واذا لقيت الضايق المحتاج وقفت اعزمه
ما علي اشبهك .. واذا غضبت اقول ارض      رزنامه افضالك مداها ما تشابه الارزمه
زد مشبري في الطول طول ومن قوي العرض عرض      ومد لي النصر المبين اللي ماغيرك يهزمه
لو المراجل تنشري سحبت لي مليون قرض      حتي اثبت محزمي يوم تراخي الاحزمه
شفت الحياه بدنيتي سنه وشفت الموت فرض      يوم اتقزم في عيون العالم المتقزمه"
180,مرثيه زايد,"العذر يا بوي لو ماشلني ساقي      الحزن ما طاقني والقلب ما طاقه
ياعيني ابكي وساعدها يا خفاقي      ماهوب عيب يفيض الدمع ف احداقه
ياموحد الدار .. يا المتفرد الراقي      والغيم حزن جذب الاحساس براقه
اشوف كن النهار يحدر احداقي      واشراقته ما تشابه ايه اشراقه
ومن يعذل القلب عن ضيقته لا ضاقي      انسان مشكوك في مذهبه واخلاقه
يا حاكم الارض واول واخر اشواقي      يفداك قلب حزن فرقاك ما ذاقه
في غيابك الناس ماتت وانته الباقي      لانك الغالي اللي يذبح فراقه
يبكيك من يغرس النخله علي الساقي      يبكيك راعي الشداد وراعي الناقه
والطيب والجود والعزه والاخلاقي      والارض وترابها والبحر واعماقه
شيخ مقامه سكن ما بين الاعماقي      حتي الزمن من محبينه وعشاقه"
181,مريم,"الحلا يحتويها      والغلا يرتجيها
شيخه الحسن مريم      الله هالله عليها
عيدها عاد ثاني      بين قلب ومحاني
قلت ازف التهاني      واتعني واجيها
يالبنات الصبايا      عندي الها هدايا
ما طرته الروايا      واستحيت اهديها
لان مريم هديه      من اله البريه
القلوب النديه      لو ضمت ترتويها
نور شمس تعلي      فوق بدر تجلي
دونه الوصف ولا      غايه الحسن فيها
بنت قرم سنافي      وارف الظل وافي
تبتديه القوافي      قبل لا يبتديها
الصبا مال بانه      وانثني خيزرانه
سموا دبي دانه      لان مريم عليها"
182,مستحيل انساك,"مستحيل انساك هذا مستحيل      مستحيل انساك والله للابد
من يعاشر شخص مثلك ما يميل      لا ولا ينوي علي غيرك احد
يا جميل في جميل في جميل      يا فريد اللون في جيد و خد
ترتسم في وجنتك شمس الاصيل      وجمرتين بينهن صف البرد
والعيون الدعج والرمش الظليل      ونور وجهك منهن نور استمد
تهت في حبك مثل توه الضليل      وزادت جروح الحشا جروح جدد
لا ولا عن حبك ارضي بالبديل      وكن باقي الخود تكماله عدد
لي يسير الدرب يوصل لو طويل      او مثل ما قيل من ( جد وجد )"
183,معلقه الاتحاد,"يا نقاد الشعر صلوا علي محمد ويا سبحان      من اجال البشر بيده واذا ماتت يحاسبها
يارب المغفره والناس ما ترجي سوي الغفران      ولا غيرك يغفر ذنوبها … ولا يعذبها
عزيز و جل شانك واعتلت قدرتك يارحمان      اقوله والقلوب بقدرتك تقدر تقلبها
عسي الله ما يحاسبني علي غلطه فكر بلسان      ويمنعني من اسباب الذنوب اللي تسببها
وانا شاعر يحلق في الفضا لو ما معه جنحان      وصل حد النجوم اللي تراقبه ويراقبها
تهيضه القريحه ويتهيض باعذب الالحان      اصوغ من اغزر بحور القصيد الاجمل الابهي
ابا انحت من صخر واغرف بحر واقطف من البستان      علي شان القريحه تنتهض ويتم واجبها
علي شان اشبع جياع الفكر واروي بها عطشان      كما تروي هشيم الارض ودق من سحايبها
احب من القصيد اللي يشرف مسمع الاذان      تصور ما تكن النفس وتحقق ماربها
واحب من القصيد اللي تحير بوصفها الاذهان      تحير بوصفها الاذهان والشاعر يحير بها
واحب من القصيد اللي مايفني لو فنت الابدان      وتنحته الجبال لكل وادي يستظل بها
علي صهوه بنات الفكر هاجوسي بدون عنان      تتعب غيري القيفان .. لكني اتعبها
من يقول القصايد مالها غارب تري غلطان      جزيلات القصايد كل بيت جزل غاربها
ومن داعب جزيلات البيوت بغالي الاثمان      تراوده الوصوف النادرات اللي يليق بها
وانا وان قيل من يفدا الوطن ما رحت ارد الشان      اسوم الروح لبلادي .. اذا دارت نوايبها
علي قول المثل .. وان صكت الحلقه علي الابطان      تعزوي بالقروم اللي يهاب الضد جانبها
تعزوي من ( بني ياس) برجال _ تعسف الميدان      تقول الله علي طرق البلا والموت حببها
رجال _ كلما العادي غزا ردوا له العدوان      ومن عادي الحرار لزوم يشكي من مخالبها
ومن جانا يمد ايمان .. جينا له بطيب ايمان      ومن جانا بغير الطيب .. لا يحمد عواقبها
اذا الطامع غزانا ما نشذب له خشوم سنان      خشوم سيوفنا في هامه الطامع نشذبها
رفعنا رايه الحق وتركنا رايه الشيطان      يشرقها و يغربها .. و يشرقها و يغربها
تلاقت فيك ( يالظفره ) دروب القلب والشريان      لو ان ذكراك تكتب في الحنايا كان نكتبها
ويا ( ليوا ) كل ما هب النسيم ومالت الاغصان      يناسبك الفخر واللي تربوا فيك ناسبها
تسولف مجدك الركبان لا مروا علي الركبان      ولا تستوعبه حجم الكتب و اكبر مكاتبها
زمان _ كان فيه الفعل غالب والكلام اوزان      و حن بالفعل نوزن كلمه الضد و نغالبها
مرامينا المدي ولنا علي روس الجميم مكان      ولنا المجد انتصر وان ضاقت الارض بكتايبها
خلطنا اوراق من وضب كتايبه و لفي طمعان      لعله عقب ما نخلط له اوراقه يوضبها
لعله يفطن ان بلادنا .. هي دره البلدان      هي اكرم ارض في الدنيا وهي ثامن عجايبها
رملها من ذهب وحدودها عقد من المرجان      حضنها برها من عزها والبحر شاربها
علي ( سيح الشعيب ) وما صفا دونه من النقيان      صفت بيض القلوب و ساقت الوحده ركايبها
بدت فكره توحدنا علي العز وعلي الايمان      حقيقه ثابته ما يقدر العالم يكذبها
سنه واحد وسبعين بشهر ديسمبر و للان      ورايه الاتحاد تعانق الشمس و تجاذبها
ولا ترحل مع الغايب ولا يجتاحها النسيان      مدير المدرسه يكشف وقايعها لطالبها
في ظل المجلس الاعلي عمود الدوله المنصان      ثقتنا في شيوخ بلادنا ماحد يعذربها
نحن من عاصمتنا ( بوظبي ) ياللي بدون اثمان      اهلها تفتديها بالنفوس ولا تحس بها
الي ديره ( دبي ) اللي من النهضه كان الجان      نبي الله ( سليمان ) ارسله حتي يرتبها
ومن (ام قيوين) نبع الطيب واهل الجود في (عجمان )      تزف ( الشارقه ) نور المعارف من جوانبها
الي حدود (الفجيره) لي تخطب حزومها الشطان      ل ( راس الخيمه ) اللي كل يوم العز يخطبها
شيوخ كل شيخ له من اهل الشان قدر وشان      مثل وصف الحرار اللي علي العليا مراقبها
نثمن قدرهم بارواحنا في كفه الميزان      ويرجح وزنهم فوق الكفوف و فوق مطلبها
وتري ما كل من يصهل صهيل حصان صار حصان      واصيلات الخيول فعولها تشهر مدربها
واذا قالت الارامل يرحم الله ( زايد ) كحيلان      وقف تاريخنا يروي حكم ( زايد ) و ينسبها
زعيم المرجله .. شيخ المكارم .. حاكم الازمان      زعيم التوعيه .. اسطوره الارض وتجاربها
خذا من شجره اصحاب النسب اعلي نسب عدنان      تعربه المناسب .. وان تحداها .. يعربها
كان الارض بعده خاليه .. الا من الاحسان      زرع في رملها لين اعشبت منه مناكبها
لو ان عقارب الساعه توقف بعد موت انسان      قسم بالله ما دارت عقب ( زايد ) عقاربها
ياكم سالت دموعه يوم (راشد) ضمته الاكفان      و(راشد) كل ما ثقلت حمول الناس قام بها
هذا (راشد بن سعيد ) وهذا (زايد ابن سلطان)      رجال افعال من قبل تنصب في مناصبها
وانا نصي من المكتوم.. ونصي الثاني نهيان      سمي اكرام قوم _ يفخر المجد بمراتبها
سمي عمي وسمي بن زايد الاول واسم حمدان      اخو عمي رءيس الدوله اللي ابوي نايبها
رجال _ ابصروا بالعقل ما لا تبصره الاعيان      هم عيون البلاد و جفنها الواعي وحاجبها
هم عيال (الفلاحي) و(الفلاسي) قبله الضيفان      اياديهم تمد الكايده … ولا تشح بها
هذا مثل القمر في ليله الظلما الي من بان      وذا شمس _ يسولف شرقها عن طيب مغربها
بنوا للدار ساس _ ما يلين وثبتوا الاركان      شيوخ _ من بعده شيوخ للعليا مطالبها
لهم في النايفات من المكارم والفخر تيجان      تعدي صيتهم فوق المجرات و كواكبها
تقول الله خلقهم رحمه للارض والعربان      اذا مروا علي الارض الخلا تعشب سباسبها
خليفه العارض الهتان، نجل العارض الهتان      نجل العارض الهتان .. لي محيي جدايبها
خليفه ريس الدوله .. زعيم الشعب بوسلطان      تحت ظله بلاده امنه والخير عم بها
نفاخر به علي الدنيا واهلها والزمن لي كان      وما يقبل من الايام .. حاضرها وغايبها
واذا كان الفخر للي كلامه والفعل سيان      ابوسلطان قول و فعل ذلت له صعايبها
نما من كفه الجود و نمت من جوده الاوطان      لو انه ما معاه الا حياته .. كان جاد بها
يهاب يمينه السيف السليل وتحسده الامزان      ومداته يهاب البحر من لجه غبايبها
يهيج البحر لكن السفينه في يد الربان      سياسي يعرف قلوب العرب وشلون يكسبها
علي يمناه رجل _ لو تحط الشمس له نيشان      وتنشد لو يصوبها .. من عزومه يصوبها
هو ناءب ريس الدوله وريس مجلس الفرسان      ابو( راشد ) ( محمد ) رايته بالعز ناصبها
صنع من معجزات ( دبي ) لبلاده فخر ما هان      تنافسه الدول وينافس النهضه ويغلبها
تواكب غيره سنينه و يسبقها بدون رهان      انا اجامل سنينه لو اقول انه يواكبها
عبر حد الزمن .. لين الزمن رد ونشد حيران      متي عقله لحق يرسم له الخطوه ويحسبها ؟
رجل .. كن النهار اهداه من نور الفكر ضيان      اذا مر البلاد المظلمه .. تنور غياهبها
واذا مر البلاد الضاميه .. تثمر بها العيدان      كفوفه موجها البحر و هل الدنيا مراكبها
وابو (خالد ) ولي العهد .. عهد الخير به يزدان      له الفضل وكفوفه بالوفا والطيب طيبها
( محمد ابن زايد ) لي بشوفه تنجلي الاحزان      تباشير الفرح من شوفته الارواح ترقبها
يمينه من مكارمها تغار السحب والوديان      ويساره لو درت عن مده يمينه .. يعاتبها
واذا ضاقت صدور الناس .. لضيوفه فتح بيبان      يوسع صدر من ضاقت علي صدره رحايبها
اغني فيه واحس بفخر طاغي وانا (حمدان)      له عيون العباد بيوت لو يبغي يحل بها
وصفت شيوخنا والحق واضح ما يبا برهان      علي لسان الشعوب اروي لهم الابيات واندبها
حرام ان كل واحد منهم يحتاج له ديوان      شموس _ في سمانا مستحيل الوقت يحجبها
شموس _ نورها ابعد من الوصف ومن القيفان      ولكن القوافي من مداركنا .. تقربها
حنا اللي.. ثم حنا اللي.. ثم حنا اللي.. ثم حنا اللي حان      لنا فرصه تجنبنا المصايب او نجنبها
ولكنا .. وقفنا وقفه الشجعان للشجعان      وعلمنا الرجال توقف وتهزم مصايبها
ثرانا الطاهر من (السلع) لين اخر حدود (عمان)      قبور جدودنا .. والرايه العليا نصايبها
حضاره جيل مسيره بطل دوله لها عنوان      لها يسترسل التاريخ ويعدد مناقبها"
184,مطار,"الحب ذل .. الوصل عار.. لا صار تاليها هوان      ياللي تقول اخبارك .. اخباري بدون مجامله
زعلان منك.. اي نعم زعلان من شهر رمضان      ما تشوف جرحي لي ثمان شهور وانا حامله
رغم قساوه جرحك بقلبي لكن قلبي ما خان      يصحي الي منه صحي وان نام جرحك نام له
فتنتني لين اكتشفت ان اكثر الحب افتتان      واتعبت من مسك القلم كف تجيد انامله
صياغه التعبير في جمله يخلده الزمان      تصويرها يثبت بان الناس ماهي كامله
خلاص بطلنا غلا .. احسن لنا نبقي اخوان      ويعاملك قلبي طبيعي مثل ما انت تعامله
صديت منك مثل ما صد الشجاع من الجبان      واحرمت من وصلك احاسيس الخفوق الشامله
لا صرت دون احساس ما تقدر تقدم لي حنان      لان القلوب بحسها .. و بعطفها .. متكامله
انته علي طياره الهجران حاجز لك مكان      وانا ف مطار مواصلك ناطرك ساعه كامله"
185,مطر .. مطر,"مطر .. مطر.. وترد للتربه الروح      ويخضر ويذعذع نسيم البرادي
والعشب فوق العشب يبني له صروح      في وادي _ رابي علي ظهر وادي
لكن حمام الدوح ما له من النوح      صده .. لو ان العيد شارقه بادي
حمامه الوادي تري الصوت مبحوح      نوحي لكن نوحي بشكل اعتيادي
الحزن برقه كل ليله لي يلوح      احب احزن .. بس في جو هادي
ضايق ما ادري وين انا ابغي اروح      رغم النجاح اللي صنعه انفرادي
لو ان لاعداء النجاحات مصلوح      يتمتها .. لكن .. لا يا اعادي
وكفوف اصحاب الكرم ماهي شحوح      وطموحهم دايم وهو في ازديادي
تشرق مكارمهم علي الارض وتفوح      اذكارهم فوحه بختري وكادي
وفكري وحش في روض الابداع مطروح      نادر ولا يعرض في سوق المزادي
لانسان حفنه طين نفخ بها روح      تكونت علي شعور و مبادي
فزاع حزنه سر ماهو بمفضوح      لو ينفضح يمكن يثور الزنادي
ضيقه شعوب الارض يا عاشق البوح      ماهي مثل ضيقه شيوخ البلادي
عنيد لو قلبي من الحزن مجروح      ولا اعرف وش هو سبب هالعنادي
يمكن لان العمر مجموعه جروح      والا لاني شخص ماهو بعادي"
186,ملاذ عمر,"يا مصبح بالخير مسيت بالخير      انا بدار و انت عني بديره
ايخفق لك قلبي كما خفقه الطير      ع كف غمري سبوقه قصيره
يفرني التفكير فر الاعاصير      وشوق مسبب في الضماير حشيره
يجيبك التفكير صوت وتصوير      واهيم في نور الخدود النضيره
امشي علي حكم الزمن والمقادير      انا بغرب وصاحبي بالجزيره
امري خطير ان صار في الوقت تقصير      لانك طبيب للجروح الخطيره
اخر قراري فيك من دون تفكير      تقرير من يبغي يبري ضميره
انك عن الاقصي والادني وعن الغير      ملاذ عمر في الحياه استخيره
الاوله انته بالغلا وانت الاخير      وانت الوطن والاهل وانت العشيره"
187,من الف ليله وليله,"تبسم يا قمر للي عنالك      بسحب تمطر ويطرب رعدها
سرت لك نجمه من طيب فالك      وراحت من بلدها ليا .. بلدها
بليله حلم ما تخطر ع بالك      بليله والف ليله من وعدها
صباح الورد ياليلي لحالك      ومساك النور ياصبح بوردها
اذا غربت والمجد بوصالك      خطر ع الشمس تشرق من سعدها
هنيالك ومن وصله هنالك      هنياله من الدنيا سهدها
سعي بطيب وبدابك وانتهي لك      و بن العطر من يدها ليدها
وتنشد يا قمر من هو سعي لك      وانا اقول النجوم ومن صعدها
هذاك اللي قبل لاسمع سءالك      سما العليا علي مجده سندها
مادامه من صور قلبك منالك      عسي دنيا الفرح دايم سعدها
سرت لك نجمه من طيب فالك      وراحت من بلدها ليا بلدها"
188,من حاء ميم الي نون الف,"من حاء ميم الي سعاده حضرتك يا نون الف      وشلون تبغيني اخون العهد وانا حالفه
ياصاحبي كانك من اصحاب الضميرالمختلف      لا عاد تطريني علي باب الامل في سالفه
شاعر ومبدع قبل ما انشر بوسط المختلف      واري بخلق الله في طيبي ماهي متخالفه
وكانه تلف قلبك تري قلبي من الفرقا تلف      دروبنا متخالفه .. و قلوبنا متوالفه
اتعب من الفرقا وتتعبني ويلحقني صلف      لكن قلبي صلف ويحب الدروب الصالفه
ان كان حبك لي مجرد حب تقصد به سلف      اذلف من العوج السنين الماضيات الذالفه
قضيتك في المحكمه والجرم مكتوب بملف      والمدعي ياخذ برايك والمحامي خالفه
كلفت نفسك فوق طاقتها وتعبها الكلف      والحين تبغي تموت نفسك من عناها كالفه
لا تفتكر اني معاك افكر اسوي حلف      ما نيب مجبور اي شخص اقابله اوالفه
لا عاد تحلف زور لاني كاشفك قبل تحلف      الحب تالف وانت تالف والعلاقه تالفه"
189,من عرفته ما ذرفته,"من صغر سني وانا انظر للغلا نظره رفيعه      واعرف ان العشره اسمي من غلاك ومن حناني
يوم شفتك من ضياع وشفتني مثل الوديعه      انته اللي ضعت فيني وانت بس اللي لقاني
والله ان الضيعه اللي جابتك ما هي بضيعه      ضيعه العشاق شي وضيعتي بك شي ثاني
يا غرام ما استطيع انساه لو قلت استطيعه      يا كلام من عرفته ما ذرفته من لساني
اشتر اللي تشتري فيني وبيع اللي تبيعه      ما التفت لوجه غيرك باعني والا شراني
خل طعناتك قويه و خل نظراتك سريعه      يعني اضرب اهرب اضرب اضرب اهرب في ثواني
ماانت باول من شرب صيفي وعطشني ربيعه      ولا انت باخر من خذاني من يدي ولا خذاني
انت ما وسعت صدري لين ضيقت الوسيعه      كنك تحطب الجروح من المحاني للمحاني
كل ساعه لك بصدري رمح اقسي من تبيعه      وكل جرح له بوجهي حزن غير الاولاني
وكل ليل يهون لكن ليله البارح فظيعه      يعلم الله كانت اول ليله تزلزل كياني
كن رمحك ما يبات الا وري الحدب المنيعه      وكن جرحي ما يعرف ينام ورماحك تعاني
ول يا كيد الظبا ما شفت من يصنع صنيعه      لو زرعته في حشاك سنين يمحيك بثواني
في زمنا قالوا ان ما طاوعك هالوقت طيعه      وانت مثل الوقت قاسي طاعني والا عصاني
بس ابيك ليا عسفت البعد واسرجت القطيعه      التفت مره علي و حط نفسك في مكاني
انت لو اني خدعتك راح ترضي بالخديعه ؟!      بعتني مليون مره .. حبني مره عشاني
خايف تحمل خفوقي فوق ما لا يستطيعه      ويبتليك الله بغيري مثل ما فيك ابتلاني
خلني مثل الضياع وشلني مثل الوديعه      انت من ضيعتني ، مافي احد غيرك لقاني
واشهد ان الضيعه اللي جابتك ماهي بضيعه      ضيعه العشاق شي وضيعتي بك شي ثاني"
190,من هو فزاع,"انا عنواني اشعاري واسمي في معانيها      واول بيت انا قلته غدي تاريخ ميلادي
اذا تنشد عن اخباري من اولها لتاليها      انا اشعاري هي اخباري علي ما ريد تنقادي
وانا امي اماراتي ولدت وعشت انا فيها      وابوي امجاد عرباني وطاري ماضي اجدادي
واخواني انا المليار مسلم في اراضيها      وانا القران والسنه غدوا زادي وزوادي
اعيش همومي وفرحي ولا لي نيه اخفيها      واكبر همي المقدس وطفل جنبه ينادي
يهز بصرخته ارض نوي الصهيون يمحيها      من التاريخ ، والعالم وقف مكتوف الايادي
وانا ايامي هي استاذي تعلمني لياليها      فلا خير بانسان يفاد ولا بعد فادي
وزايد قدوتي زايد ، وزايد من يزهيها      بلاده شانها عالي باسمه دايم تشادي
وروحي محمد المغوار ابن راشد يغذيها      من اشعاره من افكاره بنيت بمجده امجادي
مربني علي الجود وعلي المعروف واحميها      بلادي حبي الاول ولا لي غيرها بلادي"
191,من يحبك,"من يحبك كثر ما احبك انا      ومن بحبك حاول وياما اجتهد
ومن ف عينه شوفتك كل المني      لا ورب العرش ما غيرك ابد
انت شوفي وانت عمري والهنا      ياجسد بي روح ولروحي جسد
وانت عيني وانت نوري والسنا      وانته اسبابي اذا حبي خمد
وانت ميعادي وسهدي والعنا      وانت تعذيبي وصبري والجلد
وانت راحاتي وروحي والظنا      وانت الاول ..مابها قبل و بعد
لمنا جو المحبه و ضمنا      ومن بعد قربك انا كيف ابتعد
شوف ما اكبر ياحبيبي عشقنا      فاق كل العشق وحده وانفرد
لو يوزع عالبسيطه حبنا      ما بقي حد بها يكره احد"
192,ميلاد مجد,"اليوم عيد .. اليوم اغلي من العيد      اليوم هذا غير عن كل الاعياد
والليله احلي موعد فالمواعيد      تاريخها يحمل معه عيد ميلاد
ميلاد كل الحسن والمجد والغيد      الزين فيها كامل والغلا زاد
ميلادها سموه شيخ المواليد      المجتمع يفرح به جموع وافراد
كنها غزال جافل قاده الصيد      كل الضبا من خلفها جات تنقاد
البحر يحسدها علي السير في البيد      شوف البحر من حسنها صار حساد
هي اغلي عنقود ما بين العناقيد      بنت الشيوخ اللي من امجاد لامجاد
الشوق يحضنها من الايد للايد      متسيده ..لان السياده للاسياد
جمالها يطغي علي فرحه العيد      وياليتها بصحه لها دوم ينعاد"
193,نبع المحبه,"يا كامل زينك علي كل مزيون      اهواك والله يا غزال فتني
منزلك داخل في وسط لب لعيون      وما كنت لحظه يالغلا بعيد عني
ان قلت احبك لا حشا فيك مجنون      وان قلت بانسي خيب الفكر ظني
يا كيف بانسي والعقل فيك مفتون      وكن المحبه نبع منك ومني
يضج قلبي شوق في الصدر مكنون      ورياح حبك يا حبيبي عصفني
ما اريد بك حد ولو كان ما يكون      انته وبس انته ..حياتي وفني
ان جيتني افرح ولو كنت محزون      واشوف كوني بالفرح لي يغني
وان رحت عني ضاق بي واسع الكون      وتكثر هموم فالحشا عذبني"
194,نخوه قوافي,"يا مسا السكر علي الغصن الرطيب      يعل تسقي ديرته وبل السحب
زارني والفكر ساري سري ذيب      قلت سبحان الذي ساق ووهب
قلت ياليل اللقا والشوق طيب      طيب لاصحاب الحسب واهل النسب
القوافي تنتخيني قبل اثيب      وما علي سني من اشعاري عتب
ان بدعت الشعر سني ما يعيب      من صغر سني وانا قافي عجب
القوافي بدعها حظ ونصيب      بس انا حظي علي القاف انتصب
ان صعب قافي تري فالي يطيب      مطلب افكاري هو القاف الصعب
دامني في صغر سني قبل اشيب      املي الدنيا زغاريد و طرب
ما عليه لو غدي شك وريب      وش علي الصادق اذا الحاسد كذب
دام فعله دون قولي ما يصيب      كيف لو فعلي علي قوله وثب
ظن بي ظن الحسود المستغيب      وابتليته بلوه السيف الحدب
قمت اجيب اللي عجز عنه يجيب      ما قدر يكشف عن عروق الذهب
كيف الوم اللي نظر عينه عطيب      ما يميز بين زرفال وخبب
المعاني بدع فكري واللبيب      يدري ان الراس ما يتبع ذنب
الشعر ماهوب لامثالي غريب      لاني بحاجه من احتاج وكتب
وارثنه هوب في حاجه نسيب      الضعيف اللي اذا احتاج انتسب
وانت يابو نص ظن ونص عيب      لا تسال الكرم عن لون العنب
لا تسال الشط عن موج الغبيب      البحر مايرحم صغار الخشب
والعرب ما تفخر الا بالنجيب      واشهد اني عندهم عز الطلب
وانت يالمحبوب لك رب _ حسيب      لا يغرك من تباعد واقترب
وانت لو تخطي علي قلبي مصيب      صابني من بيه عيونك هدب
ان رماني رمش عينك يالحبيب      جرحك علاجي وانا ادور سبب
اسال مجرب ولا تسال طبيب      العرب ما تفخر الا بالعرب"
195,ندي الريحان,"يوم اقبلت تخطب ندي الريحان لطف وخفه      ما كنها الا الصبح يوم اقبل يجر اقدامه
تحفه حسن من حولها غيمه غلا ملتفه      كل الحلا محبوس بين اقدامها والهامه
كن الثغر منها نهر والا الشفايف ضفه      ما شفت في عمري نهر له ضفه بسامه
يحتار فيها من نظر لو هو صدق في وصفه      ويكذبه لي ما نظر واللي نظر ما لامه
تحفه حسن لاقت بعين اللي يعرف التحفه      ويسوم عمره لاجلها لولا الغلا ما سامه
بعض الصدف فيها حلا يا ما حلا هالصدفه      وشلون ما يرتاح لي صادف فتاه احلامه
ويزفها بايقاع هادي للحنايا زفه      ويعيش معها ما بقي له من جميل ايامه
ويعاتب اول سينها لانه تصدر حرفه      مع ان اول اسمها سينه تصدر لامه"
196,هذا الشبل من ذاك الاسد,"طيبت فال الفوز يا طيب الفال      يا ( راشد المكتوم ) ما فيك حيله
الفوز بك ياعالي الشان يختال      والفوز يرغب كل راعي طويله
مبروك ما دنت لك مزون الاقوال      ومبروك ما غظت بمزونك مخيله
يا زاكي الجدين من عم و خال      يا بدرنا اللي في الدجي نستخيله
يفداك عزم اللي تمني ولا نال      يا شوق ربات العيون الكحيله
لك مجد قبل .. ومجد حاضر ولازال      وامجاد لك في المقبلات الجزيله
يا(راشد) اتعبت المدي والمدي طال      واللي تبعك اتعبت عزمه وخيله
كم سقت خيلك بين رمله ومسيال      وشيلتها بالحزم ما لا تشيله
يا شبل من تفخر بطاريه الاشبال      شبل الاسد لي ما يحفل الهزيله
هذاك لي تضرب به الناس الامثال      سهل التمثل به ويصعب مثيله
فارس يهز بهيبته الف خيال      ظاري علي حمل الحمول الثقيله
يدهل بغاياته علي كل مدهال      دون المعالي ما ترده عضيله
وانته علي درب العلا قايد ابطال      والشبل من ذاك الاسد له حصيله
اشهد شهاده حق والحق ينقال      انك علي الطولات ما فيك حيله"
197,هذي طبوعي,"لابد بالكامل يجي فيه نقصان      ياليتها بالجوع .. باسد جوعي
لكنها كضه و فره و ميدان      وانا ليا قدمت يصعب رجوعي
والكلمه اللي من قناعات وايمان      يصبح بها لساني وتصغي سموعي
قولوا لمن سوت علي القلب بيبان      اتفتحن م السبت لين الربوعي
اللي حزنها غير عن كل الاحزان      خلا ابتساماتي مثل حب كوعي
لو انها تسهر ليا بعد الاذان      باتشوفني لا رحت باطفي شموعي
حزين متشاءم ونادم وحيران      بس ماظلم .. وهذي ارقي طبوعي
ابوي سماني علي ابوي حمدان      وخلاني اخذ عزتي من خضوعي
وعلمني ابادل الاساءه باحسان      من قو وقفاتي اثبت وقوعي
يمكن عيوني قاسيه بعض الاحيان      لكن يعرفني اصدقاي وربوعي
والله لو ان في ايدي افرح انسان      بافرحه .. لو ان ثمنها دموعي"
198,هنيالي,"يا ناعم العود مزحك يذبح وجدك      يذبح وانا كل ما جا منك يحلالي
الله .. الله يا فتان من قدك      حتي عيوني لوصلك موقها سالي
باحت دموعي غرام وقلت وش حدك      يا دمعتي تنزلين و مرقبك عالي
قالت مكاني خلقه الله علي خدك      والا عيونك مكان الصاحب الغالي
محلاك .. محلاك قالت للشهد ندك      حتي الشهد ما ينافس ريقك الحالي
اهواك ، واغليك ، واقدرك واودك      والحنك شوق ويغنيك موالي
اهد بفراقك الدنيا .. ولا اهدك      و افني بوصلك طموحاتي وامالي
بروده الشوق تدفا في حضن يدك      وحراره الوصل تبرد لا تهيالي
احط راسي علي منحرك واسدك      عن حب هالناس لانك حبي لحالي
قلبي يموت ف غلاك ووصلي يشدك      وغلاك في خافقي و صورتك في بالي
ولا انثني رمش عينك وانتصب قدك      اشوف لون القهر في عيون عذالي
ويقول قلبي هنيالك ومن قدك      وانا اردد مع قلبي .. هنيالي"
199,هوا الحريه,"الشوق في خافقي يا زين حركته      واحرجتني فالغلا واقفيت سكاتي
لين اكتشفت انك الخاسر في معركته      من يوم زعلت ( فزاع ) الاماراتي
القلب متشربك بك وانت شربكته      لكن باروح وانته خلك تحاتي
يامهلك القلب تدري يوم هلكته      ما طاع عزمي وعيا ينكسر ذاتي
ان شفتك تفبرك احساسي ما فبركته      اعيش انسان .. حتي في معاناتي
مءمن بربي ولا في يوم اشركته      واهذب النفس باسمه في صلواتي
طموح واحد عشقت النفس وادركته      اني احقق نجاحي بانكساراتي
واليوم حقك علي الصقار وشبكته      يا طير ياللي تهاوت فيك هقواتي
سلطان قلبي قطع سبقك في مملكته      ناطح بصدرك هوا الحريه العاتي"
200,وسمي,"الشعر فن الرياح ومزته وابل      والمزمل ان جاك راكب ما يبا وسمي
والا انت خل الطيور و خل المعابل      هذي نصيحه قبل تتعرف باسمي
الدار هذي تراها غير عن ( كابل )      والامبراطور فيها دايما رسمي
والا مقابل قصيدي شاعر قابل      يوسم بيوته الندر علي وسمي
وان هز كتفك سيوف الحرب والنابل      تراي من زود عزمي ما ارتخي جسمي
والا انت قسمك بيديني وانته ب( بابل )      لكن من الصعب تتسيطر علي قسمي
وان جيت في اخر العنقود لي ذابل      انا لك مزون ماقد جابته وسمي"
201,وضوح الما,"علي اللي صار وش باقي تزيد الهم فوق الهم      علي اللي صار ياخلي ارد اقول وش باقي
انا عشتك حلم كذاب الا يا الله يا ذا الحلم      تعيش انته برود الجو وتضحك لي علي احراقي
اذا ما تدري ان السم اذا صابك يبي له سم      وانا سمي وضوح الما تشوفه دايم راقي
واذا شفته حبيبي لونه الاحمر تري هو دم      وانا الظميان ارويني ادور فزعه الساقي
لا تغلط قبل ما ترمي باتضرب يمكن ابن العم      ولا تامن في واحد بين هذي الناس سراقي
علي الصوره انا اصور وانا الون وانا ارسم      ولكن ياحبيب القلب انا ما اكشف اوراقي"
202,ولا يقدر يلم الشمل غير القايد الربان,"يمين الله يمين الله عقب ما ضجت الوديان      بامد غصون عذري قبل تثمر بالذنوب غصون
انا باستغفر الله وارجع اتعوذ من الشيطان      قبل لا ابدا الكلام وقبل ترجح بالكلام وزون
قبل اعزا العرب واعزف سنين اللي خبرها كان      اقول اش حال نخوتنا وحال اللي رضوا بالهون
علام قلوبنا شتي وبين افعالنا شتان      تخالف فكرنا حتي ضحك من حالنا شارون
تسنمنا الخلاف بداج ليل وصبحنا ما بان      عن ايه صبح نتكلم ما دام ان الطريق ظنون
سراب الظن يغري بس يا بعده عن الظميان      ومن يتبع سراب اللال ظنه وش عساه يكون؟
ومن يتبع سراب اللال ظنه يورد الغدران      مثل من يطلب من الموج في عز العواصف عون
غريبه كيف حاضرنا غدا من حاضره حيران      واذا منا ذكرنا لي مضي صار الكلام شجون
ذكرنا عز ماضينا وضاق بدمنا الشريان      وضاق البحر بدمانا وضاق بنا وسيع الكون
جري دم العرب من مغرب (المغرب) الين (عمان)      من (المغرب) الين(عمان) ضاقت بالعتاب حضون
غدي صنع الدهر فينا صنيع السيل بالعيدان      بلغ حد الزبي وارث بنا من كل صوب طعون
تقلب يا دهر ما بين زيف القول والكتمان      كما الافعي تقلب بالف معني والف لون ولون
عراق المجد ما تطوي مشارقها سما النسيان      ولا والله ننساها ولو بعض العرب ينسون
نحب ارض العراق ولاجل اهلها يرجح الميزان      ويهتف باسمها ركب الشعوب اللي غدوا يسعون
سعوا من شرقها للغرب يرثون العرب ركبان      غريبه كيف حتي الغرب لاحوال العرب يرثون
شعارات الوفا طاحت بيارقها علي الشطان      علي شط الفرات ودجله انهارت كبار حصون
علي نارين نار الحرب والفتنه لها نيران      جرت بين القلوب ونوخت في حاضره (هارون)
تشتت شمل من كانوا علي درب الرخا خلان      يجدم بعضهم قوله ورد البعض منهم دون
ولا يقدر يلم الشمل غير القايد الربان      حكيم الراي له نرضي وبه كل العرب يرضون
قدر يجمع شمل هذا الوطن من سالف الازمان      ولا زالت بلاده بالمكارم قدرها مصيون
بعزمه وحد بلاده ورد بحزمه الطمعان      وثبت منهجه بالحق والدستور والقانون
تسامت به قوافينا ومالت بالقصيد الحان      بذكر اسمه تسامت وافصحت عن دره المكنون
سمو الوالد القايد نعم زايد ابن سلطان      نعم زايد نعم زايد بذكر اسمه تقر عيون
نعم زايد نعم زايد اهو اللي شيد البنيان      وعلا للسما صرح _ تضمه راسخات ركون
مواثيقه علي العدل اشهدت باسم الله الرحمان      وراياته علي متن السحاب وجانبه مامون
علي مد النظر مده يمينه ما يرد انسان      ولا ضيفه يرد الا وعنقه بالثنا مديون
ولا قلت الجديد ان قلت جوده ورد العربان      صفات الجود له تشهد وبه كل الملا يدرون
مزونه ما تميز من كرمها ظامي ورويان      واذا هلت تسوق بطيبها مالا تسوق مزون
واذا للفخر داعي نحن نفخر به رفيع الشان      واذا للدار داعي كل منا حاضر وممنون
يمين الله يمين الله متي ما ضمنا الميدان      لتلقي فعلنا مع قولنا باسم الوطن مقرون"
203,وين انت ؟,"وين انت ياللي كل ما قلت وين انت      حتي السءال يقول وين الاجابه
عامين ضايق وانت لليوم ما بنت      هي حالتي بين الحزن والكابه
لو شنت بعيون المخاليق ما شنت      في عين من حبك سرابه سرابه
لولا الغلا يا صاحبي ما تمكنت      صدر من الهجران صاير خرابه
عود علي وانا اترياك لا هنت      الحال واحد ، والظروف تشابه
اذا سالت تحبني ؟ قلت لي كنت      وانا ابتسم من باب حب الدعابه
وان خنتني اعلم تري مابعد خنت      الا معك .. لكن خونه ذرابه
خنتك مع طيفك بعد ما تيقنت      انك علي بعد الثري والسحابه
اكبر خطا محبتك وانت ما صنت      حب يخلده المشيب لشبابه
تدري وش يغيض الرجل في هوي البنت      انه يعيش بواقع ما دري به
لكن انا وش هو انا وانت ويش انت      هذا السءال اللي يبي له اجابه"
204,يا ايها,"تعال يا وجه السعد واشطب علي الوجه البغيض      يا حيك و طلتك في وجهي بعد يا حيها
تنعشني انعاش الشفاء العاجل لقلب المريض      يا ايها .. تدري يالبيك انت وش يا ايها ؟
ما انته بزي الناس واكتبها لك بخط عريض      تبغيني احلف ؟ لا ورب البيت ما انت بزيها
ياللي غرامك في خفوقي من كثر قدره يفيض      النفس تندب حظها والعين تبكي حيها
من عوضك ليا فقدتك؟وان وجد كيف استعيض      وانت النهار وشمسه وشجره غلاي وفيها
هاجرت واصبح زولك ف عيني يهاجرني وميض      يا اول جروحي دخيل الله من تاليها
احيا علي وصلك واموت بكل برد وكل قيض      تضما مشاعر خافقي لك وانت سبه ريها
لبيك ياللي من عشقتك قمت احس اني حظيظ      يامغوي نفسي ونفسي ذايبه من غيها
انا اعرف ان كل الليالي سود والايام بيض      دامك معي ما همني في كثرها وشويها"
205,يا احمد,"يا احمد خفوقي غدي في يدينها لعبه      لعب الهوا في غصون الراك لا مالت
وهي في قلبي تمركز في طرف شعبه      وذكري غلاها ليا ذا الحين ما زالت
قولوا لمحبوبتي نفس العنا تعبه      وان قلتوا الها .. ابا اعرف ايش هي قالت
الي متي هالخفوق يعيش في رعبه      وشلون يركد شعوري والغلا فالت
الحب حاكم طغي ظلمه علي شعبه      والنفس تشكي علي ظلمه ولا احتالت
يا بنت انا صعب ودموعي بعد صعبه      من قو عزمي ليا ذا الحين ما سالت
ان كنتي الزين من راسه الي كعبه      نفسي لحب المكارم والعلا نالت
الله يحرم عذولي شوفه ( الكعبه )      ياللي يدينه اذا طال القفا طالت
لو كل من شافت عيوني تولع به      ما صرت كني غصون الراك لامالت"
206,يابن ادم,"يا بن ادم كل ما كنت انظر الجرح العظيم      ما لقيت اعظم من جروح الندم بين الجروح
ويا بن ادم كل ما قلت الزعامه للزعيم      ينتشي بي كبرياءي فوق شاهقه الصروح
والدروب يقودها درب الصراط المستقيم      واستقامات البشر بين الصراحه والوضوح
والغصون اللي فرحها غير لا هب النسيم      ما تساءل عن معاناه الحمام اللي ينوح
يا هل الزور ان حلفتوا زور وبوجه الكريم      فاح ريح من الكذب .. والكذب له ريح يفوح
يا رحيم الصدر ضايق حيل سترك يا رحيم      والدروب طوال واقدامي من اللهفه جموح
اعطني من لدنك التوفيق والعقل الحكيم      والعزيمه ، والمعزه ، والمراجل ، والطموح
والقمر يغريني اغني علي اللحن القديم      ويجذب البراق عيني كل ما شفته يلوح
والقساوه للرجوله .. والنعومه للحريم      يا كثر ناس تجي في عيني وناس تروح
اكثر اهل الارض خلاني وانا مالي نديم      يشتكون جروحهم عندي وانا كلي جروح"
207,يا حبني له,"زفه رياض بفرحها واعلن القلب برحيله      اعلن القلب برحيله قلب ناس طيبين
كنني للحب فارس للمدي طول صهيله      ولا زمان ولا مكان ولا حنان ولا حنين
قمت اعاني حبها واسري الدروب المستحيله      لاهو يوم ولا اسبوع ولا شهور ولا سنين
اثرها درب المحبه كلها صعبه طويله      وان حسبت حسابها يطلع حسابي خطوتين
خطوه من روحي ل (جده) او قبل (جده) بليله      وخطوه لقلبه قصاد .. ولا يسار ولا يمين
واطعم العشق بغرامه من هواها لسلسبيله      ال عنيها ال كحلها ال هدبها الريضين
شجره الحسن الوحيده في جذوع تنتمي له      اعشبت في قلب شاعر بامر رب العالمين
ما بقي له الا ياخذ كل عين وما بقي له      الا ياخذ كل روح و كل قلب و كل عين
اعشقه ليل تلوي ينثر ويطوي جديله      او انا اعشق اشقرانه نازلات بخصلتين
حتي في تحليل دمي صار من نفس الفصيله      لان دمه صار موجب صرت انا له موجبين
لا يحرك صبعه الا حرك العالم تجي له      من يهود ومن مسيح وكل ابو هالمسلمين
يا قصيدي انثني له واوقفي له وانثني له      واذكريه ف كل بيت او كلام تكتبين
اكتبي بيت في (لميا) واوقفي له وصفقي له      سمعيها الف مره البيت وانتي تصفقين
وانزلي له واطلعي له وانزلي له واطلعي له      خزني صوره ملاك لو هو من ماي وطين
هاتي ازهار المحبه وبطريقه انثري له      واقطفي زهره ل (لميا) توصل الها باليدين
خلك تخاطب هواها وانته تخالط ظليله      وحذريها من دروب ضيعت هالعاشقين
لا كثير الحب يرضي في هوانا ولا قليله      ولا جنون الحب ينفع في غرامه ولا رزين
وين حبه انتهي بي ..؟ انتهي بيوم وليله      لا زمان ولا مكان و لا حنان ولا حنين
وانا انادي وين وين القلب ضايع في رحيله      وما سمعت الا صدي صوتي يردد وين وين
قبل لا افارق وانا اسمع مرتين ياحبني له      الله يا ما اصعب مفارق حبني له مرتين"
208,يا سلام الله,"يا سلام الله عليها يا سلام      وياسلامي ع العيون وخدها
كن نور يشع من خلف اللثام      سيده في الحسن من هو قدها
دونها الساعه تمر الفين عام      ودامني معها تسرع عدها
ما يوصف مابها زود الكلام      والجمال اللي بها ما سدها
نابيه ردفين وخصور هضام      اه ويلي من حلاته ردها
الجسم ما عاد باتشيله عظام      كنني ما بين جزر و مدها
جارف الاشواق واسرار الغرام      كل مافي خاطري هو بيدها
لك خفوقي ثم عقل مستهام      بس روحي سيدي لي ردها"
209,يا عيب الشوم,"قبل لا ابدي قبل لا اعرف قبل يوم الهموم هموم      قبل يوم الحزن يلوي ذراعه يجمع الاحباب
قبل لا ينولد ( فزاع ) وقام وقلت صح النوم      بديت اقرا عيون الحب في عيني واحسب حساب
بديت اسري لياليها واصدق كل طيف حلوم      واصدق كل شعر فيه ولو هو اصدقه كذاب
اجيب الياسمين وفل والنرجس مع اليشموم      مع النوار والنسرين واحطه ع الخدود اطياب
وتخدعني وانا راضي وتخدعني بلا اي لوم      وارد ارضي وتخدعني واراضيها بليا اسباب
اجيها بطيب نتفاهم ولكن عقب حب خشوم      عقب ثلج الصبر لي في خفوقي يبتدي ينذاب
بديت اتعلم اخطاءي واصنع للسهوم سهوم      واصنع للسيوف سيوف واصنع للحراب حراب
اذا جتني بحوم احوم والله الف مره احوم      واذا جتني بلعب العاب الاعبها بلعب العاب
تعال اعلمك من قبل فصل الصيف كيف العوم      واذا تعلمت كيف العوم اعلمك البحر وش جاب
واذا جاب البحر موجه وطحت ارفعك لجل تقوم      واذا قمت وفرحت ارميك في موجه قبل ينساب
المك وانثرك واشريك وارخص في غلاك السوم      واسومك واشتري من باع قدرك واتركه يرتاب
اسوي في السما دروب و اعلي للنجوم نجوم      واعاند لو تبي تعاند واصاحب لابغت الاصحاب
اسوي مثل ما تسوي تبادل للعلوم علوم      ابيها تفهم المعني ش يعني .. للذياب ذياب
بناء ع الذي عدي عذرتك والعذر مفهوم      مجرد رد فعل ولا عقب عذر الكرام عتاب
انا ما قصدي الا رد فعل ولا عليكم لوم      نحن مهما حصل نهوي هواكم والهوي غلاب
حبيبي كيف انا اتجرا علي هجرك يا عيب الشوم      تصدق باني اسمع بك كلام اللي هذرك وعاب
فديتك كل هاللي مر كله كان طيف حلوم      غفت عيني ولكني لجل عينك فتحت الباب
تبسم قايل ( فزاع ) يا ( حمدان ) صح النوم      تري توك بديت تعرف وش يعني غرام احباب"
210,يا مشعل القلب,"يا مشعل القلب تكفي خفف شويه      القلب من كثر صدك ويلي لحاله
دامه يحبك ولا له غيرك بغيه      وش له تحطه بدنيا الهم وتناله
انته حبيبي لقلبي نوره وظيه      تحلا بعيني وقلبي صرت تحلاله
وانته ربيع الخفوق وشمسه وفيه      وان حب غيرك خفوقي باقطع وصاله
ما اريد بك حد ولو هو كان حوريه      انته مهدي الغرام وانت زلزاله
للموت انا لك حبيبي صوره حيه      ميت بحبك وحبك صرت انا اسعي له
يا بوعيون مثل عين الدمانيه      حوري هدبها مظل ودعج قتاله
كاسنك الحسن واوصافك خياليه      ومن راد يوصف جمالك ايتهياله"
211,يحسب حساب,"ما عاد لك في قلب خلك مكانه      لو كنت امامه يجهلنك عيونه
ما انت الذي تتملكه في زمانه      صعبه حبيبي عن رماتك حصونه
يا من تعود ع الغدر و الخيانه      الحب غالي لو انكم ترخصونه
ارخصت قدرك يوم خنت الامانه      وين الوفا لي عندكم تدعونه
لقيت عقبك م الغراشيب دانه      حصباه من نقو اللالي مخزونه
جمال حسنك ما يساوي بنانه      فتون زينك ما يحرك غصونه
عود يشابه لادن الخيزرانه      عازل هضيمه بين حيب ومتونه
ابغي وصوفه لكن الوصف خانه      حرت بجماله وتوهتني عيونه
لاني صويب مرهف من سنانه      وعزاه قلب نازفات طعونه
يقولها لي قالها من كيانه      يحسب حسابه قبل لا يحاسبونه"
212,يراودك .. و يراودني,"ياللي ذبحك الغلا والشوق حراقي      لا تكتم الشوق فضفض به وعلمني
من الطبيعي تتلعثم لحظه فراقي      لان الهجر قبل ما يلعثمك لعثمني
بعطيك قلبي ودور داخل اشواقي      يمكن تشوف الغلا وشلون ذابحني
اموت في ضحكتك واسلوبك الراقي      وجمالك اللي مجننك .. ومجنني
ما كل انسان يقدر يسكن اعماقي      الا انت من يوم شفتك وانت تسكني
اعطيتك الحب والاحساس والباقي      اللهفه اللي علي لقياك تسبقني
باذوقك من حلاي وطعم ترياقي      وبعلمك كيف تكرهني وتعشقني
يا جامع الليل في وجهك والاشراقي      تناقضاتك هي اللي فيك تعجبني
ذوقك في عيني يساوي كل الاذواقي      وغلاك عن وصل غيرك صار يمنعني
والحب في عيون عشاقك وعشاقي      شعور اشوفه يراودك .. ويراودني"
213,يوم الوداع,"لا شفتني ضايق واهل الدمع وابكي باقتناع      لاتحزنك عيني ولا تشره علي دمعاتها
انا فقط .. حبيت ادربها علي يوم الوداع      احبابنا قاسين والايام هي عاداتها
مهما جلسنا نضحك وناخذ من الحب المتاع      لابد لحظات المفارق نرتشف كاساتها
حتي لو اكذب واتوهم حبنا وهم و خداع      والدمعه اللي في عيوني تعكس معاناتها
حتي خفوقي لو يقول انه علي بعدك شجاع      ساعه فراقك مستحيل ان يحتمل لحظاتها
كلما نظرت لرمش عينك جيت لامرك بانصياع      تقول كن الجاذبيه في هدبك اثباتها
باشبع عيوني من عيونك شوف قدر المستطاع      عل وعساها تكتفي بالشوف من لذاتها
من قبل اعرفك كان شعري من ضياع الي ضياع      والحين يمشي بس لعيونك علي مرضاتها
لو ماذكرتك في قصيدي صار شعري في صراع      ودفاتري تبغيك تتواجد علي صفحاتها"
214,اجلس مع نفسك,"ياللي قريبك ظالمك وتقول شوفوا لي حلول      اجلس مع نفسك وفكر لجل تعرف وش تبي
جرب تحل الامر من بينك وبينه بالاصول      وخاطبه باسلوب المحنك لا باسلوب الغبي
عداوته في ذاتها حسب كلام اهل العقول      تاثيرها اشد واخطر من عداء الاجنبي
لا تزعلك هرجه قريبك وان تشمت بك عذول      قله تري كثر الشماته من صفات اهل العبي
وان كذبوك اقرابك اصبر والصبر مهما يطول      لابد تكسب به فخر وتقول هذا مكسبي
وان كان ناسي ودي اذكرك في حاجه واقول      النا في تاريخ النبي عبره , فداه امي وابي
سلمان من فارس وصدق بالذي قال الرسول      وابو لهب عم النبي .. كذب بما قال النبي
احفظ نصاءح كل عاقل له مع العالم قبول      الشايب يردد معانيها علي سمع الصبي
بالعزم يقدر منكبك يحمل ثقيلات الحمول      اتعب وقل يارب يا وهاب بارك في تعبي
ولولا قوي العزم والاصرار ما شفت الذهول      يوزعه بين الجهات الاربعه (حاكم دبي)"
215,سيداتي .. انساتي .. سادتي,"سيداتي .. انساتي .. سادتي      انصفوني في تغطرس غادتي
واعذروني لاسكبت الدمع يا      سيداتي انساتي سادتي
حذروها من جنون اهل الهوي      واجبروها عن حكي نقادتي
عن سعاده خافقي قولو لها      انها كانت سبب سعادتي
صارت الفرحه لها عاده وانا      الحزن والهم صارت عادتي
المدينه من بعد هجرانها      اضلمت , والشوق هز ارادتي
ذكريات الحزن في جدرانها      دمعه الحرمان فوق وسادتي
اه من ظلم المحبه واهلها      سجلوا يا اهل الغرام افادتي
واه من حسادتي من بعدها      كيف عذري كيف عن حسادتي"
216,الوطن كله... ابوك,"هذا قدر كل النفوس العظيمه      لاحلامها ما تمشي الا علي الشوك
هذا الوطن عز وشموخ وعزيمه      ويا موطني عزك من اللي يعزوك
كفوفنا اللي للمواطن رحيمه      علي العدا مدمايه وسم مضكوك
تبسمي بنت الكريم الكريمه      اهتزو الانذال لكن ماهزوك
وانا فعزاكم والمشاعر حميمه      ماراح اقول اسف ابا اقول مبروك
غلطان منهو قال عنك يتيمه      ما انتي يتيمه والوطن كله .. ابوك"
217,مراحل العمر..,"مراحل العمر تجري والزمن جاري      والناس تفني ويبقي وجه خالقها
ارسم ملامح طموحاتي في اشعاري      واحاول اني قبل ما اموت احققها
واعرف مقدار غيري قبل مقداري      واخطاء نفسي علي غيري ما اعلقها
لكن مشوار عمري لي متي ساري      ارهقت نفسي وما ادري ليه مرهقها
قدام تتعب قدم رجلي يا مشواري      الايام ساعاتها تشرح دقايقها
وانا طموحي تخلد فعلي اخباري      ف ارشيف تاريخ الافعال ووثايقها
نجاحي لشخصي اعداءه يا انصاري      اكيد منطقه ما يشبه لمنطقها
من يامر بستر خلق الله وهو عاري      نصيحته من علي نفسه يطبقها
صحيح انا ما معي جنه ولا ناري      لكن ربي خلق خلقه وفرقها
والطيب قصه وفيها معظم اسراري      والذل نار ونفوس الذل يحرقها"
218,حب المطيه,"يوم تسالني علي حب المطيه      كيف اعشق ركضها واعرف ضمرها
السبوق ، النادره ، العدمليه      اشتري ثرها لو ان يبتاع ثرها
لو ثمنها فوق ، ماتغلا عليه      المهم اضع شعاري في ظهرها
اقنص الحقه وعيني للقيه      اسبق القانص قبل يسمع خبرها
وان لقيت ام الوصوف العالميه      اطلب الله ياعساني ما اخسرها
سبقها غبه بحر واكثر شويه      والمضمر ماقدر يوصل غزرها
هكذا و( العاصفه ) دايم غنيه      بالجيوش اللي مايحتاج اختبرها
ماتغيب من الرموز الموسميه      تاخذ اكثرها اذا ماتحتكرها"
219,ثلاثيه نصر,"يا شعار النبط في شرق والا غرب انا ملزوم      انا ملزوم اشنف سمع جمهوري من اشعاري
قصيد يجلي الضيقه عن الولهان والمهموم      له الحساد تشهد قبل ما تشهد له انصاري
ويا لايم شاعر يستشهد بشعره حرام اللوم      احاسيس الشعر ما هي مثل نشرات الاخباري
اما قال النبي حدث بنعمه ربك القيوم      وانا حدثت خلق الله بنعمه ربي الباري
ومن يحسب مراكز الاوله تملك بحب خشوم      انا وشلون اساوي بين مقداره و مقداري
مراكزنا بفضل الله نحققها بقو عزوم      مظرينا علي العليا زعيم للعلا ظاري
يطيح الرجل لكن الشجاع اللي لا طاح يقوم      ومن يدري يعلم كل واحد ماهو بداري
مكارمنا علي حد المكارم والكرام تحوم      وحن نحوم في عالي سمانا حوم سنجاري
بدون نجوم نسري ليلنا الاسود بدون نجوم      ( ابو راشد محمد ) نور مجده يهدي الساري
بلادي جارها ما هو يهون وضيفها محزوم      نبي الله وصي في الضيوف وسابع الجاري
بلادي شعبها يصبح علي انجازه المرسوم      بدقه مع عنايه تجعل الاذهان تحتاري
يحيي دولته بالفل ، وتحييه باليشموم      ويقضي ليله من فرحه الانجاز سماري
ثرانا عشبه اخضر والسما صافي بدون غيوم      حرثناه بسواعدنا وروي من دمنا الجاري
وعلامات النصر لاحت في كف محمد المكتوم      وهو رمز الطموح اللي رسم لي درب مشواري
بروح العاشق اللي عينه تحارب لذيذ النوم      الي مر بمحبينه بعد طول الهجر طاري
وبقلب المءمن اللي طايع الخالق علي المقسوم      ويخشي وقفته يوم الحشر بين البشر عاري
وبعقل المدرك اللي يدرك ان خصم الزمن مهزوم      لو ان عزمه يهد اكبر جبل ويطفي الناري
وهذي هي علامات النصر في كفك المحشوم      (نصر فوز ومحبه ) من خلاله اصنع افكاري
وانا طبقتها في ساحه المرموم من كم يوم      ثلاثيه نصر واسال (صبا ومخيفه وظاري )
زرعت النصر خارج دولتك وف ساحه (المرموم)      وهذي عادتك ياللي زرعت المجد في داري"
220,سلام من فزاع لاهل الهجن,"يا مفكرين الهجن اخليها      وشلون اخليها وانا اغليها
اهيم فيها من صغر سني      واحبها واحب طاريها
والي لقيت السابق العابر      اسابق الشراي واشريها
اسوق قيمتها واحس انها      هديه(ن) من عند راعيها
افرح بجيتها وادللها      واستحدث اسما لاجل اسميها
حب الهجن يجري مع دمي      رياضه ما اروم اخليها
رياضه من حبها يتعب      لكن تعبها اللي محليها
لانها التراث الماضي الحاضر      مشهود حاضرها وماضيها
اجدادنا من قبل وصونا      واحفادنا فيها نوصيها
ذكر الابل جا في كتاب الله      ومحصنه عن بكره ابيها
لا تصدقون اللي ظلم حظه      له غايه يبغي يسويها
دكتور طب تهمه الصحه      لكن علي راسه يضويها
لويكتب كرونا سببها البل      البل من كرونا مبريها
علي كثر من مات بكرونا      ما مات عامل يشتغل فيها
وعلاقه الرجال مع هجنه      علاقه الدوله باهاليها
لو تمرض اصغرهن او اكبرهن      ما جاه نوم الا يداويها
يالايمي ما لومك ف لومك      ماقست لاعمار وحراويها
اللي الي غارت مع الدوره      ما بينت بصمه مواطيها
تزها الشعار اللي علي الركبي      وشعارها بالفعل زاهيها
تسبق ما تطلب من مسايرها      ما تجبره يستخدم اليها
عاداتها تسبق علي يدها      وتفرحني وتفرح محبيها
كم شاعر فيها نحت شعره      وكم اغنيه ميحد مغنيها
سلام لاهل الهجن من تالي      وسلام لاي انسان يغليها
يقوله اللي ما غفل عنها      حتي علي نفسه يبديها
يحضر غداها ويتفقدها      ولا يقبل ان غيره يعشيها
وان روحت تدريبها العادي      من حبها روح يباريها
من حبه لشعبه بسط كفه      تعطي ما ترضي حد يعطيها"
221,يا موحد الدار,"العذر يا بوي لو ماشلني ساقي      الحزن ما طاقني والقلب ما طاقه
ياعيني ابكي وساعدها يا خفاقي      ماهوب عيب يفيض الدمع ف احداقه
يا موحد الدار .. يا المتفرد الراقي      والغيم حزن جذب الاحساس براقه
اشوف كن النهار يحدر احداقي      واشراقته ما تشابه ايه اشراقه
ومن يعذل القلب عن ضيقته لا ضاقي      انسان مشكوك في مذهبه واخلاقه
يا حاكم الارض و اول واخر اشواقي      يفداك قلب حزن فرقاك ما ذاقه
في غيابك الناس ماتت و انته الباقي      لانك الغالي اللي يذبح فراقه
يبكيك من يغرس النخله علي الساقي      يبكيك راعي الشداد وراعي الناقه
والطيب و الجود و العزه و الاخلاقي      والارض و ترابها و البحر و اعماقه
شيخ مقامه سكن ما بين الاعماقي      حتي الزمن من محبينه وعشاقه"
222,ذوق,"تسافر الروح لكن بالجسد باقي      والعقل ثلثين راح وباقي ربعه
مع حبيب نزع روحي من اعماقي      وماني بمجبور بس اجبرني بطبعه
نتيجه العمر لذتها مع الساقي      لو ارتشف قطرتين تسد من نبعه
في محبتك مدري الخفاق وش لاقي      حتي اصبح يتابعك قدام تتبعه
عطني ولو ذوق يامستاسر اذواقي      الذوق منك يكفيني عن الشبعه
اكرمني بيوم في الاسبوع يا راقي      وحدد ما يحلا لك من ايامه السبعه"
223,اليمامه,"ياليمامه ، ياليمامه ، ياليمامه      انتي اللي تستحقين الزعامه
ووانتي اللي من غلاك ومن دلالك      حتي ابوراشد سلبتيه اهتمامه
والدليل انك من النوع النوادر      مايسوي لك نظام الا نظامه
وكل مركز ثاني جا من خلالك      فالنهايه يفتخر انك امامه
قلتي لخط النهايه مرحبا بك      وترجمتها لغيرنا مع السلامه"
224,موطن الفخر,"الايام شي يوم تسعاله ويوم ممر      وايام .. الايام مخلوقه علي شانها
تدور الايام بس اليوم هذا الامر      الايام توقف .. ويتوقف دورانها
من يبذر البذر لابده يحصل ثمر      والعالم الواعيه ياطيب بستانها
يامهبط الوحي عيدك عيد زيد وعمر      وتكاتف المسلمين بقوه ايمانها
في ظل بومتعب اللي جوده الي انهمر      اتربع ارض المحل وتفيض وديانها
نقدم لعيناك لو فالدرب شوك وجمر      والمعركه حن نهار الحر فرسانها
لكل حاجه عمر وانته طويل العمر      مجدك ماهو بس في ارضك وسكانها
يا موطن الفخر مجدك فوق سطح القمر      في يوم عيدك تعز الارض انسانها
تراك ياخادم البيتين حبك غمر      قلوب شعب السعوديه وجيرانها
منها لك الطاعه العميا ومنك الامر      ومعاهدات الوفا لاعاش من خانها"
225,في السما دروب,"اسمح لنا (دنلوب) في اسم (دنلوب)      واخوك الاصغر لي نسميه (مكلين)
انت الملك وجنودك طيور لقروب      واختر فالجيرات والا الشواهين
كم طير قانص لكن يكون مطلوب      خرب ونحن نطالبه يوفي الدين
الا انت ياللي مايجي منك عذروب      استغفر الله مابغيت احلف يمين
صوايدك تلمع من شحوم لخروب      تلمع لكن ما هو بلمع المزايين
اركد من الما لاغدي مبطي بكوب      وبكفخه جناحك تركد شياطين
خبر هل الجيبات عن قوم هارتوب      الاستيشنات استنجدوا بالنياسين
يبغون مثلك لانه الزين مرغوب      لكن انته وين ، وافكارهم وين
الناس يوم تهد يمشون بالدوب      وانا اهدك سرعتي فوق تسعين
وتطير في صوب ونواياك في صوب      وترقي السما كنك تسوي تمارين
ايلين سويت بسما صيدك دروب      دروب ترسم فالسما من جناحين
زورك خذوه الفكتري صب مصبوب      ومنكبك ناس يدرسونه لذا الحين
عزيت ناسك وانت بالفعل محبوب      علي ضيوف اهل البلد والمقيمين
اسمك غدا غياث والاسم محسوب      (غياث) يوم تغيثنا ف الميادين
هاذيك مضروبه وهاذاك مضروب      من فعلك تخلي الحباري كراوين
وطيورنا انواع غالب ومغلوب      ومثلك يجي مره بعد عشره سنين
واسمح لنا غياث في اسم (دنلوب)      واخوك الاصغر لي نسميه مكلين
انت الملك وجنودك طيور لقروب      اختار فالجيرات قبل الشواهين"
226,فلم الطهاره,"لاحت نجوم السما بعيون ساهرها      عاشق يحب السكون ويعشق الظلمه
ياللي بحسنك عيون الناس باهرها      سلم علي خافقك ويكون في علمه
الانكسارات .. باذن الله قاهرها      لا تعتذر ما ابي اسمع ولا كلمه
ودعتك الله .. كلمه حق جاهرها      اغضبت قلب الحليم اللي نفذ حلمه
وفاء الاحباب بين الناس شاهرها      هذي سلوم الهوي للي جهل سلمه
يكشف لنا باطن العشاق ظاهرها      يا الظالم اللي علي قلبي طغي ظلمه
عن وصلك النفس من عامين ناهرها      لا عاد طيفك يجي للقلب في حلمه
ويعيد فلم الطهاره عند طاهرها      حتي تذوبه و اللي ذاب تستلمه
اهل المظاهر ما تنفعها مظاهرها      خلاص طيفك من الهجر احترق فلمه"
227,كبريت واحد .. والف غابه,"يوم التطم موج بحر القاف واحنيت      راس القلم من كبر قدر الكتابه
من جمره الفكر والاحساس شبيت      نار الشعر ، والقصايد ما تشابه
ما يتعب الشاعر الا فكره البيت      اللي تسجل حضوره في غيابه
يا قلب .. ياقلب ياللي لك تناهيت      صبرك علي الوقت لو يعظم مصابه
صاحبك لو ما تحسب حسابه اخطيت      صاحبك حتي الزمن يحسب حسابه
سميت حمدان من صغري ، وسميت      فزاع .. والاسم هذا بالنيابه
وباي اسم من الاسماء ناديت      والله يا قلب ما فيها غرابه
فزاع) من فوق ظنك يوم ظنيت)      والفذ ( حمدان ) سمح لك جنابه
من يحسب اني من الدنيا ما عانيت      عانيت .. لكن عانيت بصلابه
عطشان وان شفت ماء الارض عفيت      متعود اشرب من مزون السحابه
وان كانها بالتحدي ما تحديت      غير الذي يكسب المجد بشبابه
والحكمه اللي تراودني لا حسيت      ان الامل خيمت فوقه كابه
من شجره اقدر اسوي الف كبريت      واحرق بكبريت واحد الف غابه"
228,الجار للجار ..,"قالوا نبي شعر الوطن قلت من وين      ابدا وانا كلي مشاعر ل هالدار
قالوا نبي وصف الهجن قلت غالين      لكن يكفي ما سمعتوه في (اعمار)
قالوا نبي شعر الغزل قلت بعدين      بعد ما اسمعكم تفاصيل الاخبار
لو الشعر يكتب بليا مضامين      بحر وقافيه فقط دون الافكار
في اسبوع واحد انشر اربع دواوين      لكن انا شاعر وتنقده شعار
وتردد بيوته قلوب المحبين      اللي علي قمري قوافيه سمار
تطرب بدون اوتار لا قال بيتين      وتزيدها طربه تقاسيم الاوتار
لو كان جمهوري فقط واحد اثنين      ما كنت الفت كل ما جيت الانظار
من ( الفجيره ) ناس غالين غالين      لكن لاهل الشعر قيمه ومعيار
اعشق جماهيري من (الشارقه) لين      حدود (راس الخيمه) ديار الاخيار
وما بين (ام القيوين) القاهم وبين      (عجمان) وان رديت ل (دبي) تحتار
تلقاهم من (دبي) لين اخر (العين)      ل (ابوظبي) دار المكارم والاحرار
ومن ( الامارات ) الوفا للملايين      اهل الخليج اللي لهم سته اقطار
للمملكه دار الحرم قبله الدين      اللي يصلي صوبها فوق مليار
وفي حكم (ابومتعب) حفيد العزيزين      اللي طغي شوره علي كل الاشوار
و(عمان) يا اهل الخير ما حن بناسين      وشلون ننسي دوله طوال الاشبار
الشعب والسلطان (قابوس) باقين      علي محبه بعضهم سر واجهار
الي (قطر) دار الشيوخ الكريمين      اللي لها شعب عظيم و مغوار
ارسل تحياتي بورد و رياحين      علي (تميم) اميرها سقم الاشرار
ويا مملكه (بحرين) في القلب بحرين      بحرين ود و شوق والشعب يختار
عاش الملك و الشعب لجله موالين      لعيون (ابوسلمان) شعب الوفا ثار
ويعيش جمهور (الكويت) المسمين      في ظل شيخ ما علي مجده غبار
دار (الصباح) اللي يرد المعادين      والشعب يهتف باسمه كبار و صغار
شعري لجمهوري .. لذلك انا حين      اكتب امتعكم بدون اي تكرار
عموما .. ابغيكم فقط مستعدين      ما دام حن الرعد والغيم مدرار
وبخلي المعني لكم بين قوسين      ولن اصرح بها رغم كل ما صار
ركز معي يا ايها المستمع زين      لا تحاول تدور مع نفسك اعذار
اللي ما بين الجار والجار ساعين      بالعار مكسبهم من اعمالهم عار
حنا عرب ، ولنا سلوم و قوانين      نموت ما نرضي مهونه علي الجار
الحقد لو ينمو ما بين البساتين      يجفف الانهار و تموت الازهار
والحب لو يسكب علي صبخه الطين      لابد ما ينبت خزامي و نوار
تبقي سلاطين المعالي سلاطين      اسماءهم وامجادهم داءم كبار
ما تحقر العالم لو بنظره العين      ولا يزعزع عرشها كل ثرثار
من يقدر يحلل كلام المجانين      ابغيه يشرح لي خفيات الاسرار
والبحر مصدر ما ولا هم بدارين      يتبخر و ينزل علي هيءه امطار
النار منها نور بس المساكين      ما يدركون النور جزء من النار
والعالم اللي يعبدون الشياطين      علي محاربهم انا عندي اصرار
السن فيه السن ، والعين بالعين      والبادي اظلم والكفو ياخذ الثار
نمشي علي هدي النبي مستقيمين      والله سبحانه هو النافع الضار
واللي يسوي له سوالف علي مين      الناس تدري فيه والوقت دوار
يطيح مقداره من القلب ويشين      لو كان له منصب وهيبه ومقدار
واللي يود الصلح ويحارب البين      هذاك لي قلبه علي بلاده يغار
حب الوطن نقرن عليه البراهين      بافعالنا من قبل ما نقرن اشعار
نحن اتحدنا قبل واحد وسبعين      بقلوبنا وتوحدت عقبه الدار
تتوحد بفكره رجال عريبين      بانساب تبقي ماهي انساب تنهار
في ظل وحدتنا علي الحق راسين      زعيمنا ( بن زايد ) الوالد البار
اقصد (خليفه) والشيوخ العظيمين      اللي لهم سيف علي الظلم بتار
الله يعز شعوبنا ، قولوا امين      ولا يفرق وحده طوال الاعمار"
229,واجب الصحبه,"صاحبك لامن حاد عن درب الصواب      من واجب الصحبه عليك تصارحه
لا يدفعك لمجامله طيش الشباب      وتقول لي بعض الصراحه جارحه
يفتح عليك من المشاكل الف باب      وتحس بالضيقه ونفسه فارحه
خيل المجامل تركض ف سرب الخراب      الضاويه تطلع في وجه السارحه
وان ذقت باكر من صداقته العذاب      تراك تحصد ما زرعت البارحه
شرحت لك شرح المدرس من كتاب      والدرس يفهم من طريقه شارحه
لا تسرح بفكرك وتجهل في الجواب      الجهل داءه للقلوب السارحه
طرحت رايي من محبه لا عتاب      يا تقبله ، يا يعتذر لك طارحه
لو الوفا عن مسرح الانذال غاب      تبقي قلوب اهل الوفا مسارحه"
230,مهبط الاحلام,"يا بلادي ، بلاد الصارم المقدام      من ثراك العزيز العالي ابراجه
رفرفت في سماها رايه الاسلام      والفضل للذي ترجيه حجاجه
انتي المستحيل ومهبط الاحلام      في اهلك الشرف والعز متواجه
كنها لا ارسمتها ريشه الرسام      لءلءه فارقه في حضن ديباجه
ويوم احطك علي راسي وفا واكرام      الملك فوق راسه دايم تاجه
وش كثر حبك ف قلبي غلا وهيام      كثر صبرك علي ضيقته وازعاجه
ويوم كثر الحكي يالناقد الهدام      فاض صبر الاديب ، وصاغ منهاجه
طويه الصحف والا جفت الاقلام      دفتر الشعر حدب ضلوعي ادراجه
دون سرج اعسف السابق ودون لجام      واسبح البحر لين تصفق امواجه
دربي المظلم اللي يتعب الاقدام      بالوعي والمعرفه اشعل سراجه
وكل ما جيت ابا اعلن لحظه استسلام      صاح حب البقاء ف داخلي : واجه
نظرتي فوق فوق ومركزي قدام      وعاذلي يعقد من الضيقه حجاجه
لكن العام هذا غير ذاك العام      نجمتي في سما الابداع وهاجه
باب بيت الكريم .. تدله الانام      فاتحنه ، ولا ينصك مزلاجه
وباب بيت البخيل تضيعه الارحام      دون بابه يرد الساءل سياجه
انتعاطف بنظرتنا مع الايتام      نحسب انها هي اللي بس محتاجه
والحقيقه .. ببعض الوعي والالمام      ينجلي مدخل المعني ومخراجه
كلنا في احتياج .. الشعب والحكام      نختلف في اختلاف المرء والحاجه
وكل يوم تحقق حلم م الاحلام      يعتبر عمر ، لان العمر بانتاجه
انت لو تحسب الفارغ من الايام      اكتشفت ان .. عمرك ذا ولا حاجه"
231,وجه الحياه الثاني,"يا هاجس الشعر دامك حاضر دعنا      دعنا نعيش الحياه بمنطق انساني
وجه الحياه السعيده فيه مرتعنا      لكن وجه الحياه الثاني الثاني
حزين و الحزن عمره ما يروعنا      لو كان ابكي عباد الله و ابكاني
نعاني اليوم لين يسيل مدمعنا      و بعدين نفرح و نرجع بكره نعاني
و هكذا لين دنيانا تودعنا      ما فيه انسان عاش ف دنيته هاني
ياما مع من تولع حن تولعنا      وياما عسفنا صعيب الخيل بعناني
سوق الغلا كم شرينا به و كم بعنا      و كم ليله بات قلب الشوق نشواني
ارجوك من جوهم الوقت طلعنا      نبغي نعيش الحياه بحب و اماني
جمهوري يقول: يا (حمدان) سمعنا      اقطف لنا ورده من كل بستاني
اللي عليك انك بشعرك تمتعنا      و اللي علينا نغنيها بالالحاني
و انا بشعر احاسيسه تجمعنا      بهدي علي شان جمهوري يترياني
اخر قصيده مسويها علي معني      ضمنتها ما حوي فكري و وجداني
ليه نتزاحم و ارض الله تاسعنا      ليه نتخاصم مدام ان العمر فاني
اللي وقف ضدنا و اللي وقف معنا      نظل مهما حصل ربع و خلاني
حنا اعتصمنا بحبل الله و لا طعنا      في ديننا و الوطن نزعات شيطاني
باعوا وطنهم هل الفتنه و لا بعنا      الا صداقه من يبيعون الاوطاني
حنا رجال مع العالم تواضعنا      يشهد لنا القاصي و يشهد لنا الداني
و حنا رجال بفضل الله ما جعنا      في دارنا بل ونشبع كل جيعاني
حنا رجال علي القمه تربعنا      و ياكد انجازنا ما قاله لساني
عن التقدم لا يمكن شي يردعنا      هذي قناعات (زايد) بن نهياني"
232,انا والبواخر ..,"يحن خفاقي لا شفت البواخر      تعدت الشاطي وغابت في الامواج
تبحث علي لءلء طبيعي وفاخر      يزهي نحر من هو يحب التغناج
والعود الازرق لا احترق في المباخر      ما يشبه الا ريحه العذب لا فاج
واليوم ينظر لي بمنظور ساخر      كنه يريد يسبب لقلبي احراج
ياللي بدا وصلك معاي يتباخر      لا ترتجي من صاحبك ضحكه حجاج
سوس الهجر في عظم الاشواق ناخر      والحزن في روض المحبين دواج
من التغطرس ، والكبر ، والتفاخر      ما جبت لجروحي من فراقك علاج
علي كثر ما كنت يا زين ذاخر      في مملكه قلبي لك العرش والتاج
من قلب بالشيمه وبالعزم زاخر      اقفيت و انا عالي مثل الابراج
والله لو انك اول انسان ، واخر ..      انسان .. ما احتاجك ولو كنت محتاج"
233,قبر الشهيد,"يا ريس الدوله يابوراشد يابو خالد وازيد      يا شيوخنا في كل شبر من ثري هذا الوطن
يا شعبنا ياللي عن دروب الكرامه ما يحيد      بقول كلمه بالنيابه عن مشاعركم لمن
يحسب انا نرهب من الموت ونخاف الوعيد      حنا رجال المعركه والسيف والرمح الاسن
نموت والرايه ترفرف والعدو حاله زهيد      مثل شهداء الوطن والعزه اللي لا و لن
ننسي مواقفهم وما خطوه من دم الوريد      من مجد في يوم له الحاسد رغم انفه ذعن
حنا نجيد نحقق الانجاز بالفكر ونجيد      نردع هل الفتنه يالين تحيد عن درب الفتن
الهمه العليا لنا والعزم والراي الحميد      ونقدم الفزعه لوجه الله ولا نرجي ثمن
في كل يوم لو فقدنا من اشاوسنا فقيد      ما ننتهي ولو نهايه دربنا قبر و كفن
نرمي بقلب من حجر ، نبطش بسيف من حديد      والنصر باذن الله وثم بعيال (زايد) ينضمن
والشعر في حب الوطن يضحك حجاجه كل عيد      وشلون ما يعقد حجاجه للوطن وقت المحن
لو كان ما يقدر يلامس بركم جزل القصيد      ياللي علي فرقاكم قلوب العرب ضاقت حزن
لكن مشاعرنا لكم ذابت كما ذاب الجليد      اعزف يا هاجوس الشعر هاليوم من فكري لحن
لكم جموع الشعر ترفع رايه المجد التليد      وافعالكم بالفخر تسمو في البوادي والمدن
والشعب في (صنعاء) يعزينا وهو ليس الوحيد      لكن بكت (مارب) عليكم وانزلت دمعه (عدن)
علي ما قدمتوا من الاقدام والباس الشديد      حتي استطعتوا ترجعون البسمه لشعب (اليمن)
واصبح بعد فضل الله بوقفاتكم شعب سعيد      واسقيتموا اهل الغدر كاس المذله والغبن
ضفتوا علي المجد القديم لداركم مجد جديد      ولم تلين عزومكم ولا شكيتوا من وهن
هنيكم في جنه الفردوس بالعيش الرغيد      كما يقول الله لنا ، وايضا كما قد صح عن
نبينا نقلا عن اصحابه هل النهج الرشيد      وهذه خير الادله في الكتاب و السنن
واعزي اهل المملكه واهل المنامه واستعيد      ما قال (زايد) باننا واحد في حرب او في امن
لبلادكم سطرتوا الامجاد بالفعل المجيد      تفاخري يا امه الاسلام واشهد يا زمن
اشرف قبر بعد الرسل والانبيا قبر الشهيد      واعز وانبل تضحيه ما قدمت لاجل الوطن"
234,كلمه اخي,"سالت دموع احمد حفيد اللي لهم طيب وجاه      قلت الدموع تترجم اللي مستحيل يترجمه
هاجوس شاعر لو تناقل شعره كبار الرواه      بعض المواقف يستحي عن وصفها حبر قلمه
والله يا احمد لو تعرف الصدر هذا وش وراه      وراه حزن لو بغيت اكتمه وشلون اكتمه
حزني علي راشد هو اغلي حزن وانا من نباه      الطيب اوصيت العيون انها بدمعي تكرمه
لو الحزن يقدر يرده ما ذخر جفني بكاه      حزنت لين الشمس تصبح في عيوني مظلمه
لو اتمني شي من دنيا الفنا كان المناه      ان العمر يقسم ما بين اثنين حتي اقسمه
واعطيه نصف العمر واشوفه علي قيد الحياه      واعلمه وش كبر قدره في الصدر واعلمه
انه هنا في القلب لين العمر ياصل منتهاه      واني احارب حزني بذكره وطيبه واهزمه
اهزمه قدام العرب واتحسب ان قلبي حصاه      وان صرت بلحالي كوي كبدي بحامي ميسمه
واحس بالكيه في وسط القلب من كل اتجاه      اكابر بعزه ونفسي للحزن مستسلمه
في كل دار زرتها لي اطيب الذكري معاه      لكنها صارت بعد فرقاه ذكري مءلمه
واللي يفاخر بين خلق الله بكثره اصدقاه      ان كان ما يفهم مصير النايبات تفهمه
والنعم في الصاحب لكن الاخ يفرق مستواه      عن مستوي صديقك اللي يحشمك او تحشمه
الصاحب ف لحظه غضبه يضيع طيبه في رداه      يبيع حبه بارخص الاثمان مهما تخدمه
واخوك ما يقدر يبيعه لانه اصلا ما شراه      خلق وحبك وسط خفاقه ويجري في دمه
يزعل لكن لا قلت له يا اخوي يحتضنك رضاه      داءم احاسيس الاخوه بالمحبه تلهمه
كلمه اخي من فم اخي اجمل ما تنطقه الشفاه      لانه منبعها خفوقه قبل ينطقها فمه
ليت القبر يعرف مقام اللي دفنا في ثراه      يا مااعظمه حي وهو ميت بعد يا مااعظمه
ما عاد لك يا احمد ولا لي غير ندعي في الصلاه      ونقول يا راحم عبيدك من عذابك تعصمه
قبله جنود بلادنا ضحوا لجل تذعن عداه      الله يصبرنا علي فرقاه والله يرحمه"
235,فكر شوي,"سكر وكلم بعد خمسه دقايق      انا مزاجي من زماني تعكر
ما ودي اكلمك والبال ضايق      والا تري ما ودي انك تسكر
وارجوك لا تزعل يا سيد الخلايق      لا تحسب اني من غلاك اتنكر
يالفايق بحسنك علي كل فايق      يا مجير بالفكر وصف المفكر
غلاك يجذبني بكل الطرايق      وصلك عسل ما خالطه اي سكر
حديثك الطف من نسيم الحدايق      يوم انبعث من بعد وسمي مبكر
قال الله يسامحك ما فيه عايق      بيني وبينك فكر شوي ، فكر
صوتي يخلي ضايق البال رايق      نسيت ؟ والا ما تريد اتذكر ؟"
236,حكمه الشامخ,"احلي قصيده جذبني فكر كاتبها      في اسلوبها في بحرها في قوافيها
في صوغها باقتدار و في ماربها      و بهيبه القاء شاعر يوم يلقيها
له حكمه الشامخ اللي ما يجنبها      عن العلا لان له نفس معليها
حروف اسم سيدي قدام ارتبها      اشفاهكم تعرف اولها و تاليها
دايم (ابو راشد) الشارات يكسبها      تاتيه من قو عزمه قبل ياتيها
افكاره العالميه يوم يندبها      لابد تفرش علي الغيمه جناحيها
الغربي افكارنا يا شيخ غربها      خلا عربنا تقلده ف خطاويها
لكن ارض العرب من يوم جنبها      زرعت روح التحدي في فيافيها
حتي هل الغرب بافكارك تعربها      هذي سواياك من يقدر يسويها
تعيش يا فارس العرب و معزبها      اللي بك الناس ما خابت هقاويها
تري ما ظل العيون الا حواجبها      و لا يعز الرجال الا مباديها
و لا نصدق رجال و لا نكذبها      الين تكشف لنا الايام خافيها
اهل العذاريب حنا ما نعذربها      لو نعرف وجيهها ونعرف اساميها
و جروح سود الليالي ما يحسبها      يا مجربين الليالي ، غير راعيها
و الناس مهما تعلت في مناصبها      ضيق الحياه الشقيه ما يخليها
و الفاتنه اللي شعر (حمدان) عاجبها      تهديني الحب و التقدير و اهديها
قصايد تنعش النفس و تهذبها      كتبتها يوم جاب الشوق طاريها
تزعل من الريح لا قامت تلاعبها      ما تعرف ان الهبايب ذايبه فيها
بودي اقول اي ارض تسير بها      تنبت زهر كنها تزرع اياديها
لكن معني مكرر ما يليق بها      و انا بيوتي ما اكرر في معانيها
المخلصه في غلاها ما يعذبها      الا الي طولت صدات مغليها
الهجر يبعد بها و الوصل قربها      بين الهجر و الوصل نفسي معنيها
و النفس لا من شكت فرقي حبايبها      مافيه شي في هذا الكون يرضيها"
237,ملهم القصيده,"قال شاعرنا ما سمعنا جديده      قلت شاعركم من اللهفه يعاني
كيف تساله القصيد وتستزيده      وانت من يلهمه شوقه والحناني
قال ابغي بيت ينشر في الجريده      واتحدي به شعراء الزماني
قلت من شعر الفريد اخذ الفريده      حكمه ف بيتين يالغصن اللياني
صاحب يبخل عليك بلمسه ايده      وانت تحسب لجل لقياه الثواني
نفس من يبخل عليك ف يوم عيده      بالتحيه وانت طامع بالتهاني
قال عيده ، قلت ما اقدر اعيده      يا حبيبي لا تصير انسان اناني
شاعرك لو يطلق من الفكر قيده      انفجر هاجوس بركان المعاني
قال بسال ، قلت قول اللي تريده      قال شعرك ليش لا قلته سباني
قلت هذا فضل من سخر عبيده      للمحبه ، والموده ، والتفاني
رقق احساسك يابو نفس عنيده      لين قمت تحب ما ينطق لساني
وانت وصفك لو هل الشعر بتجيده      ما حد منهم قدر ياخذ مكاني
لان عبد القاف ماهو مثل سيده      اولا ، واهم منه شي ثاني
بيت واحد من حبيب لك وريده      ضخ حبه بين دمه في المحاني
عن ميه شاعر وعن اميه قصيده      ينسجون بشعرهم فيك الاماني
نام واحلامك يا ملهمني سعيده      بعد ما حبك ترعرع في كياني"
238,فيها من الخيل,"قريحتي ما يخون الشعر تعبيرها      اصوغها من ذكي ما اصوغها من غبي
وبيوت شعري علي لا جات تدبيرها      لا يمكن يضيع مجهودي عليها هبا
والهجن ، في كل عام يزيد تقديرها      رمز الاصاله لنا يوم السنين اشهبا
ومضمر النادره يعجبه تفكيرها      تعرف وش هو يبي ويعرف وش هي تبا
والصبا لها ميزه ما توجد ف غيرها      يا عاشقين التفوق والنصر والنبا
الشايب اللي يسجل من جماهيرها      ترجعه كل ما فازت لعصر الصبا
فيها من الخيل سرعتها وتصويرها      ماهي بظبي لكن فيها وصوف الظبا
طغي علي الهجن واهل الهجن تاثيرها      بالنصر ربي هباها جل من هو هبا"
239,هدهد سليمان,"تخاف الناس من ليل هذوبه      عقب ماشافوا العالم غدوبه
انا لو مالقيت اللي لقيته      لا اسوي في الزمان اكبر عجوبه
انا دربي علي العليا صنعته      ومن راد العلا يصنع دروبه
حكي لي ( هدهد سليمان ) عنهم      و عن سر وانا غايب حكوا به
الا يا طير خبرني وانا اللي      مثل ذاك الجبل ياللي اتقوا به
خوي الدرب ما يملك حبيبه      يشوف الصاحبه غير محبوبه
قصيدي مثلما العود المركز      يدش الراس ويغير اسلوبه
صباح الخير يا احمد محمد      صباح يلعب بغصنه هبوبه
انا لولا المشاعر ما اتكلم      عن اللي صادق او صدقوا به
مشاعر شاعر يبغي يتحرك      عقب ما كان صايبها رموا به
مدي الايام لو تغريك تجهل      مثل عالم ثنوا يوم اقتدوا به
علي درب المجامل والمنافق      الا يا كثر ناس قد مشوا به
وانا رجلي علي الطيب تخطي      وهي ماهي علي الطيب مغصوبه
لكنه طبع ابوي وطبع عمي      بنوا لي مجد حسادي دروا به
وانا اللي تصنع الامجاد كفي      مكان ابوي لا من غاب انوبه
مجرد ابسط الخمس الاصابع      علي وجه الدهر تضفي عشوبه
انا شاعر مميز في حياتي      اسهل كل درب له صعوبه
واذا تبغي بابدل الانجليزي      واترجم لك بدون ايه صعوبه
لما تروبه Many feeling apear      The night and darkness have many relations
والعالم نشوبه It goes and comes      اذا تكلمت عن يوم القيامه
احاسيسي تفاجاها برعوبه      وبين الليل والظلما علاقه تجي
وتروح والعالم بهوبه      وانا قلت البيوت اللي اعجبتني
ورحت بدرب ما منكم مشوا به      لو ان وجه الزمن عاقد حجاجه
مدار الارض تشكي من شحوبه      احسب ظروف وقتي واتفادي
مصادمها لو ان مابه صعوبه      واحاول امتلك عقل مفكر
عباقره الزمن ما فكروا به      كذا الانسان .. احساس وعقل
قبل يبدي خطاويه محسوبه      صنعت من الوعي مبدا التسامح
لان ابن ادم كبار عيوبه      و قل الفهم مبدا ما اعتنقته
ماهو صوبي وانا ماني بصوبه      لو ان قلب الحقيقه غير عادل
لتلقي المجرم بليا عقوبه      بشوت سترها ماهو بضافي
يحضنها الكبير و كم ثوبه      جزاك الله خير يالليالي
وذاك النجم قولي له يادوبه      يا دوبه يقدر يضيء المجره
واشعه شمسنا تعلن غروبه      ياليت البحر الاحمر ينشرب لي
شربته .. بس من يقدر شروبه      مجمعت الحكي ماني بمنهم
ولا اسولف بشي سولفوا به      اعبر من احاسيسي ما يصعب
علي التقليد واللي قلدوا به      احب الغيم لان الغيم عالي
يجسد كبرياءه في نصوبه      واحب الطيبين و لي معاهم
مثل ما للجنوبي من جنوبه      لان مجدي مثل قصر الخليفه
علي الساس القوي ثبت اوبه      ولا ينقص مقامي عند غالي
مادام ان هامه الطيب معصوبه      تري كثر التجارب نجحتني
وغيري كل يوم في رسوبه      اغني من طرب .. مره ومره
واغني حسي النفس الطروبه      وخطا الطيب علي الطيب جريمه
لكن ما اعذربه لو عذربوا به      يناظرني بعيب ليس فيني
رحمك الله .. لن تلقي مثوبه      تري فصل الشتا ياتيك بارد
لكن في الصيف تذبحك الرطوبه      مقادير الليالي مستمره
وسيع القفر ناسه ضيقوا به      اري خيل الزمن غارت علينا
ونوقات الاحاسيس محلوبه      اجوب الارض باقدام المعزه
ودرب ما يطاوعني ما اجوبه      لكن يا اغلي الحبايب وين دارك ؟
غدي قلبي من الفرقي لعوبه      حصان الشوق لعيونك سرجته
ولا يصعب علي مثلي ركوبه      تبسم كنك الفصل الربيعي
تمخطر كنك امجاد العروبه      تثني .. كل غصن لا تثني
يذوب به الهوي حتي يذوبه      يا ريح العود يالمسك اليماني
قطور الشام لا من عيدوا به      تشبهني بخلق الله ظلما
وانا قلبي مفاتنك اكفروا به      ورب البيت اني قد شعرت
بلحظات الفرح يوم الخطوبه      وعلي رمشك وخدينك وعينك
سلام الله سلام ما يشوا به      كلام الشك والهرج المنمق
من اللي ناظروه وما اشعروا به      انا مءمن بربي والتجي به
لو ان اهل الكفر ما امنوا به      الهي قد علمت بان عبدك
كسير القلب تقلقه ذنوبه      وكم كنت علي السراء فضا
وقد اعلنت في الضراء توبه      لقد ان الاوان لدمع عين
تصارع حزنها في كل نوبه"
240,ام الامارات,"عن الشعب وعن الحكام واهل الخير والابطال      وعن رايه جنود في سما صنعاء مرتزه
سلام الله سلام صادق من خاطر ينقال      ما ادزه بالرسايل انما باحساسي ادزه
علي ام الارض اخت الجود والتقدير والاجلال      سميه بنت خير الرسل ذات المجد والعزه
هذي امي ، وام الاب ، وام العم ، وام الخال      نباها فوق هامات السحاب وذكرها نزه
من النسيان ومن العيب لانها ام خير رجال      وام اهل الامارات التي بالعز معتزه
قوافل خيرها مرت علي صنعاء والصومال      بعد ما فرحت اهل سوريا والناس في غزه
لعيد الله حزه تنعرف مع كل نور هلال      وهي في كل حزه عيدها يا ماابرك الحزه
لو يقولون تقدر نسمه الغربي تهز جبال      تري صورتك وسط قلوبنا ماهي بمهتزه"
241,افترت,"الغيمه اللي في السما قامت تلوح بروقها      ياليتها تروي نخيل ديار خلي لا امطرت
واهم شي النخله اللي يابسات عروقها      لي تحتها ذكري توسع خاطري لامن طرت
ذكري هنوف كن صدري من غلاها سوقها      باعت علي الوجد والحزن الحقيقي واشترت
مشاعري حتي تمكن في خفوقي شوقها      ولا درت اني مولع في هواها ولو درت
ان الثري من تحتها وان السما من فوقها      وان الغلا يكبر معاها كل يوم لا اكبرت
همساتها نظراتها بسمه ثغرها ذوقها      والطله اللي من بهاها كل ظلما نورت
اسلوبها واخلاقها تفكيرها منطوقها      صفات زادتها كبر علي كبر لين افترت
والفاتنه لا استكبرت لا تنكرون حقوقها      من حقها من حقها من حقها لا استكبرت
كم تظلم الدنيا الي غابت علي معشوقها      اشعر بفرحه لا اقبلت واشعر بضيقه لا ادبرت
في ليله الذكري ونار فراقها وحروقها      سريت واحزاني هنا بين المحاني ما سرت
وانا رجل تجري دموعي بس داخل موقها      من عزتي من فوق خدي ما اذكر انها قد جرت"
242,القادر,"في رجا عفو من القادر .. عبيد القادر      صلت وصامت وجات البيت حج و عمره
رحمه الله يا بشر ماهو بشي نادر      ننتهي عن ما نهانا ونتقيد بامره
اطلبوا جنته بالتوبه ودمع صادر      من عيون مكتسيها من بكاها حمره
واستعيذو به من ابليس الخبيث الغادر      واتقوا ناره ولو حتي بشق التمره
يدري ابن ادم لو ان طال العمر بيغادر      وللهدي زمره واكيد ان لضلاله زمره
لو محبينه كثر زبد المحيط الهادر      لا انتهي عمره مازادو نص يوم فعمره
المهم اللي مسند فوق الارض وحادر      ارض ربي بك ومن دونك تري منعمره
ان قدرت انك تبادر بالمكارم بادر      ولا تقارن حر نار الله بحر الجمره"
243,افهم مكانك,"يا اصحابنا يا اهل الوجوه السفيره      نادوا علي عزام عندي امر هام
وعزام لي ف الوقت مثل الذخيره      احتاجها الي كثروا في دربي اخصام
عندي قصيده قافيتها مثيره      وعزام شاعر عنده بشعري المام
كتبتها قبل امس عند الظهيره      وبعد ما كملت قلت: نادوا العزام
نار الهجوس (اللندنيه) سعيره      لو غصنها الاخضر تداعبه الانسام
ياللي تدور للنجاح ونظيره      اقرب.. بعد اقرب.. بعد اقرب ودام
انك من اصحاب العقول المنيره      ركز معي واكتب مقوله بالاقلام
ابا اسالك سءال ما فيه غيره      اجابته بتوجهك وبشكل تام
عندك صبر من هالحياه المريره      اذا نعم.. من دون وسواس واوهام
خلك كبير، وامنياتك كبيره      مهما تحاول تحبطك سود الايام
وان كان لا.. خل امنياتك صغيره      لا تلعب بعقلك كبيرات الاحلام
الدافع بداخلك مايستثيره      سوي النجاح العذب من وحي والهام
خل الامل يصاحبك ف المسيره      واطمح طموح يحفزك للتقدام
تري الطموح يحكمك كل ديره      حتي لو انك ما انت من صلب حكام
وقف بفكرك للزمان وتديره      ويسولف التاريخ عنك للاعوام
واقدم اذا كان التقدام خيره      الاقدام له وقته وله وقت الاحجام
ولا تهور تدخل ب كل حيره      ولا تراخي، ف التراخي تندام
انك تكون الاول ف كل سيره      او الاخير.. المساله حسبه ارقام
ما كل ناس بالمكانه جديره      لو بالغ ف تضخيمها صوت الاعلام
افهم مكانك في الصفوف الاخيره      حتي تعرف الفرق لا صرت قدام"
244,اعذروا رماح,"من غراءب هالحياه ارجو من الله السكينه      فوق الارض ورحمته اكبر طموحاتي تحتها
كل مولود يشوف ف جيله الحاضر بعينه      لا كبر غرايب ماتت جدوده ما راتها
وبين جيل وجيل مازالت مشاعرنا رهينه      للجروح، وللطعون، وللسنين وعجرفتها
والحياه اللي نثمنها تري ماهي ثمينه      لو خلت قلوبنا من المشاعر وبركتها
والتناقض ف الزمان اللي تتعبنا سنينه      لو يهز اهل المنازل مايزعزع منزلتها
يبكي البستاني ان قطفت امامه ياسمينه      انما تفرح بقطفتها يدينن قاطفتها
والهجوس اللي تهز اهل الشعر حبكته وينه      ناوي اكتب لي قصيده في عجايب قافيتها
تحزن اهل الريف وتبكي جماهير المدينه      لين اخلد في تواريخ القصايد سالفتها
الصبر يا قلب وجروحك ورا ضلعك دفينه      لليالي فلسفه، والناس تجهل فلسفتها
والحزن لو له حواجز تنبني بينك وبينه      كان شفت اللي شكت الاحزان من قبلك بنتها
اعذروا رماح لو بان الحزن في وسط عينه      يعرف من هي عجايب ويعرف شو منزلتها
ويعرف كم فارس ذاق المراره والغبينه      يوم نافسها، ويعرف كم بطوله حققتها
ويعرف شيخ تبشر بالفخر طله جبينه      الجبال الشامخه ربي وهب له من صفتها
عبقري عصره وعز بلاده وشعبه ودينه      تفتخر فيه العروبه لين سمي مفخرتها
ياعجايب فارسك ما تلوي الدنيا يمينه      لكن الفرقي عذاب وكل نفس ومقدرتها
العيون الحاسده ووعوره الارض اللعينه      خسرت عشاقتك شوفك لكن لو خسرتها
ماخسر فارس لجامك ماخذل قبضه يدينه      لين نافس عالم ماحد قدر لمنافستها
معنويه فارسك للغيم وعزومه متينه      والرجال تبين في يوم الشدايد مرجلتها
والقصيد اللي يعبر عن مشاعرنا يازينه      والقلوب اللي بدون احساس ياقل بركتها
كبرياءي يجبر الخافق مايكشف عن حنينه      وفيه دمعه في عيوني بس عيني ما ادمعتها"
245,ميدان التفاخر,"بدا للشعر طاري والشعر تفخر به الاجواد      لكن ما كل شاعر يبدع القيفان يسعدها
تجهز يا هجوسي ما بقي دون الوعد ميعاد      تري لك صفحه الابداع كف الشعر فاردها
يبي منك قصيده ذكرها يبقي مع الاحفاد      مقاصدها عظيمه والعظاءم من مقاصدها
تهز احساس شاعرها وهي في مرحله الاعداد      واذا تمت..تهز احساس سامعها ومنشدها
كان رقه قوافيها مثل رقه هوا ( بغداد)      خليجيه معاني لكن الرقه تبغددها
ولا تامن علي شعرك من الناقد تري النقاد      علي درب المعاني كل فكره بيت تنقدها
وانا شوقي لداري كل يوم بخافقي يزداد      يا داري فكرتي لاجلك علي الواقع اجسدها
قديم بيوتي بمدحك لو انها داءما تنعاد      مع عشاقي اللي من كبر قدرك ترددها
انا والله ما اعيد اللي كتبته فيك لو يزداد      طلب جمهوري اللي من غلاك يقول لي عدها
من امجاده مع كل انبلاجه نور شمس جداد      من بيوت الشعر ما يستحق الا جداءدها
في الاستعداد يابلادي انا داءم في الاستعداد      اجهز لك من بيوت القصيد اجمل فراءدها
قراءحنا علي حبك انا واصحابي القصاد      نفسرها ولا تجهل قصيدي من قصاءدها
في ميدان التفاخر لجل وصفك يا اعز بلاد      نسوق افكارنا والسابق اللي تطلع بيدها
تبختر يا علمنا في السما عالي وكالمعتاد      لك شعوب وفيه ما نست وقفات زايدها
هنا يوم الوطن والمفخره والنصر والامجاد      لدار (زايد) الخالد رحمه الله خلدها
وطنا سولف التاريخ بالهجري وبالميلاد      علي امجاد لك التاريخ نفسه كان يشهدها
وطنا لك سلام فيه من ريح النفل والكاد      ومن ود القلوب اللي ما تخفي لك توددها
وطنا ما تعرف الظلم والذله والاستبداد      امانك كل وحشه في قلوب الشعب بددها
وطنا غيمتك تبرق فخر واجلال ورعاد      يذكرنا بصوت جدودنا يوم سواعدها
تحرث الارض وحدود البلد تحماه بالاجساد      ولا ترضي باقل من النصر لانه عوايدها
واذامات الرجل دون الوطن في لحظه استشهاد      هله ما حن نعزيها في موته بل نعايدها
تهني اخته اخوانه وكن موته من الاعياد      تفاخر في مماته والدتها قبل والدها
يغني باسمه التاريخ والشجعان والاسياد      وتدعوا له قلوب اهل التقي لحظه تشهدها
نحور اهل الضغينه روسها لسيوفنا تنقاد      تفج نحورها حتي يهاب الحرب سيدها
نحن لاهل المكايد دون حد الدار بالمرصاد      نكيد وكيدنا باذن الولي يغلب مكايدها
نحن من ينصر الاسلام ونعاضد شعوب الضاد      والاعدا ضدها عهد علينا ما نعاضدها
نحن بيض الوجوه اللي ما تغدر والرجال اشهاد      لا صار وجيهكم يا اهل الغدر ربي مسودها
نحن قوم ما تنكر عشره اهل الملح واهل الزاد      ولا تخلف وعوده للوفا لا حل موعدها
نحن من كلمه التوحيد كلمتنا وحن عباد      لرب الكاءنات اللي من اللا شي اوجدها
نحن عند الشداءد ما نزعزع والعزوم شداد      بيارقنا علي هامه معادينا نشيدها
نحن من يعدل الماءل عن الميله واذا ما فاد      تميل هامته حدب السيوف اللي نجردها
نحن بكفوفنا حل العقد رغم علي العقاد      وهو ما يقدر يحل العقود اللي نعقدها
يا ريسنا لك البيعه من الشياب والاولاد      مع شمس الصباح قلوبنا لاجلك تجددها
يقلدك الفخر شعبك ، فخر مالك عليه انداد      لانك يا طويل العمر بالعزه مقلدها
(خليفه) كلمته من حكمته يقنع بها الاضداد      له قلوب البشر من طيبته كنه مجندها
وحنا له جنود شيوخ او ضباط او افراد      تحت امره يالين تموت ما تعلن تمردها
خصومه خيلها داءم علي بحر الردي وراد      وهو خيله علي بحر الوفا داءم يوردها
وابو راشد وابوخالد سيوف في اللزوم حداد      مع حكام دولتنا تعاهدك وتعاهدها
رجال بلادنا خير السند ياللي تريد سناد      يا سندها علي مثل الجبل او لا تسندها
رجال ما تعرف التفرقه والكفر والالحاد      مع خمس الفروض الله اكبر في مساجدها
رجال كثره انجازاتها .. كثره لها حساد      لكن تبقي فعاءلها ويفني قول حاسدها
رجال في نهار الحرب جمر فعولها وقاد      شياطين العباد بقيد وحدتنا نقيدها
عرمرم سيلنا ياللي تعرض سيلنا لا عاد      تعرض سيلنا واخذ النصيحه لا تعادوها
يزلزل عزمنا شم الجبال اللي في الارض اوتاد      يالين اهل العناد تتوب من كثره معاهدها
ومن يعد المكارم والمكارم تتعب العداد      مكارمنا ما تقدر عدها ياللي تعددها
سبت عبله برقتها عقل(عنتر) ابن شداد      وداري شرف الله شعبها في ظل قاءدها
سبت بالنهضه اللي اسسوها للعلا رواد      عقول شعوبها من قبل تسبي عقل وافدها
توحد لك يا داري من وفا شعبك قلوب عباد      وشعبك من وفاك قلوبهم تعلن توحدها
عسي الله يحفظك يا شعبنا من صاحب الاحقاد      وحكامك خطاويها علي العزه يسددها
هنا يوم الوطن والمفخره والنصر والامجاد      لدار (زايد) الخالد رحمه الله خلدها"
246,الزعيم الملهم,"للزعيم الملهم لشعبه وللامه بوادر      وانت يا سلمان فيك الاوله واللي يليها
المليك اللي علي صنع الحدث في الارض بادر      والحكيم اللي الي جات المصايب يحتويها
مرحبا بك من لفيت ارض الوفا حتي تغادر      ولو تغادر ذكرياتك خلدت بالعز فيها
نادر وما تستحق من البيوت الا النوادر      البيوت اللي في مدحك تحترمها سامعيها
اثبتت كل الوقاءع واكدت كل المصادر      ان وحدتنا وهيبتنا تتعب حاسديها
وان ولاء شعوبنا لشيوخها هالوقت نادر      علم اللي ينتقص فاهل الخليج ويزدريها
قدره الله غالبه علي مكايد كل غادر      والعروبه واهلها علي هدي سنه نبيها"
247,رد حمدان بن محمد علي ابيات:ضاحي خلفان,"مرحبا ياللي فهم قبل الاشاره      ضاحي اللي مركزه فوق القمم
دون حكامه ودون حدود داره      لو طلبته دم قلبه قال: تم
صاحب يصدق معك في الاستشاره      وان طلبته يكتم اسرارك، كتم
ليله بصدقه مثل واضح نهاره      يستحق اقول ضاحي والنعم
وفيه ناس قربها يحسب خساره      لا عهود وافيه.. ولا ذمم
فارق عنهم مكانك فالصداره      فرق اعلي الراس من واط القدم"
248,الحزن راحه,"ياللي تقول ان الصراحه شعارك      طبق علي نفسك نظام الصراحه
الناس ما يمشي عليها قرارك      بعض الصراحه تعتبرها وقاحه
ومن دور لشورك عسي لا استشارك      شورك يكون اكبر سبب لارتياحه
لا تنتحر لا ضقت لان انتحارك      جريمه ف دين الهدي والسماحه
فالضحك راحه بس احب اتدارك      واعلمك ان الحزن فيه راحه
لذا في قلبك ه الثنين تشارك      منهم تري ما للخفوق استراحه
من كثره افراحه في عيد مبارك      يوم الحزن لابد تكثر جراحه
قبل يضيع العمر ، حدد مسارك      ما زالت الفرصه امامك متاحه
لو ان همومك فالضمير تعارك      دع للتفاءل في ضميرك مساحه
شف سوريا بعد السياحه معارك      والبوسنه بعد المعارك سياحه"
249,صاحب الهجر,"يا صاحب الهجر هجرك ويش سوي بي      ويلك من الله ترفق في عباد الله
نحلت عظامي من الهجران و ثيابي      لو تستر الجسم ماهي تستر العله
بكره توقف من اللهفه علي بابي      نفسك من الشوق والحرمان منتله
لو تفقد اعصابك انا ماسك اعصابي      ذق ما يذوقه حبيبا كان متوله
عتاب قلبي علي الهجران وعتابي      عليك يا بو رموش وقذله حله
لا تسال الناس عني لانك ادرابي      ولا تذكر الشوق لا كثره ولا قله
ان كان قلبك الي من جيت هلابي      بعد البطا ف انت قلبي كنت محتله
اعطيتني بعد ودك لكن الغابي      اعطيته لشخص ما يستاهله والله
با سامحك يالغلا والشوق غلابي      غدرت بي بعد ما خذت الغلا كله
بعلمك عن سبب واحد من اسبابي      يدعو الي الحزن واللي يسالك قله
ما زود الحزن الا غدر الاصحابي      يا ليت قلبي حجر او ليتهم قله
هاجر يا اول غرامي واخر احبابي      انا عزيز ما يرضي حبه يذله
سيفي يقص الحجر من قو مضرابي      لكن انا للضعافي ماني اسله"
250,ميلاد ابوخالد,"يوم ميلاد ابوخالد نصير الدين      انولد فيه نخوه قبل يولد شيخ
اربع اركان في هاليوم محتفلين      الفخر والوفا والعز والتاريخ
له صفات ماهي توجد مع الحيين      من يعارض علي يستاهل التوبيخ
كن ابوخالد الله يحفظه من عين      حاسده قادم من كوكب المريخ"
251,مفهوم,"ياليل ياللي في سماك نجوم      ياصاحب الولهان والمهموم
عرفتني والا ما زلت مشبه      نعم انا حمدان ابن مكتوم
اللي فهم اكثر شعور العالم      وهو شعوره ماهو بمفهوم
يحب يكسب هيبته بذراعه      مايحب يكسبها بحب خشوم
صارت عيوني تستلذ السهره      وعيون غيري تستلذ النوم
فان ظننت ان السبب من غالي      جذب فءادي عوده المبروم
اقول ظنك غير ظني .. لكن      تراك عندي غالي ومحشوم
لو كنت مسقوم من اللي حبه      بين الحنايا ، قلت لك مسقوم
انا سهرتك والسهر يغريني      عندي من احداث الزمان علوم
ترجمتها لك في قصيده شاعر      حسب قوانين الشعر محكوم
وانا علي نظم الشعر من صغري      غير البيوت النادره ما اروم
تغريني الافكار واجمل فكره      تلامس اللي في الصدر مكتوم
ارسم طريق القافيه والمعني      رسم الطريق الواضح المعلوم
والشاعر اللي يدعمه جمهوره      تلقاه دايم بالنصر مدعوم
دارت رحي حربي مع ايامي      حاربتها وانا معاي سهوم
الصبر والايمان ان المءمن      لابد له من يومه المحتوم
عندي امل بالنصر لو قلتوا لي      تري النتيجه وضعها محسوم
ويا منافسيني في بقاع الدنيا      عن الحسد والكبرياء اشوم
روحي رياضيه وقلبي صافي      انا في كوم وحاسدي في كوم
اهني الفايز علي وارفع له      كفي وارحب فيه في المرموم
واللي ماهو ملزوم في تقديري      انا في تقديره تري ملزوم
وان كانت النخوه معه معدومه      طيبي في راسي ماهو بمعدوم
اعامله باخلاقي اللي كانت      مشهوره عن جدي المرحوم
لو كل طير في جناحه ريشه      اهل الصقاره تعرف الصيروم
وتميزه عن غيره من اوصافه      لو كلها فوق الجبال تحوم
ان شافته ماتلتفت في غيره      وان سامته قامت تزيد السوم
ويازارعين الثوم في بستان      عشبه خضر لاتزرعون الثوم
الناس تعشق نفحه الريحانه      والفل والياسمين والمشموم
وصيه القايد لابن القايد      اللي يكررها زمانه دوم
ماهو مهم انه يطيح الفارس      مليون مره من طعون القوم
لو لم يكن فارس ماجاته طعنه      بس المهم انه يعرف يقوم
وانا عزومي ماتعرف الطيحه      عندي من الصدمات قو عزوم
اللي يحسب ان دمعتي من عيني      باتطيح ، قولوا له عليه اللوم
لو نفرض انها طاحت من عيوني      تراي واقف وقفه الشغموم
من الغيوم تطيح قطره قطره      لكن ماشفنا تطيح غيوم
لله رحمه تكفي اهل الدنيا      من يوم ادم لين هذا اليوم
فاليرتجي رحمته من يرجوها      والمنحرم منها هو المحروم
لا شفت لك انسان معطي نعمه      لاتحسده في رزقه المقسوم
ولا تسب الوقت ، ولا حظك      وتزم خشمك مايفيد الزوم
يوم عليك ويوم لك والدنيا      ماترحم الخادم ولا المخدوم
لو تنصر الظالم علي من يظلم      ياويلك من الواحد القيوم
من دعوه المظلوم قل للظالم      يحذر ، لان ربي مع المظلوم
ولا تعاتب كل شخص بزله      الناس مافيهم حد معصوم
الا نبي الامه اللي دينه      هدم صنم كسري وذل الروم
واهل الخيانه والغدر والفتنه      اللي يجاملها تري ماثوم
لو انها بهدوم بين العالم      كانها تمشي بدون هدوم
وهذه رسالتي لاصحابي      واعداءي اللي فكرهم مسموم
ارسلتها عبر البريد العاجل      يوم اكملت في ظرفها المختوم
ولا كشفت اللي يدور ف خلدي      لكن كشفت الواقع المشءوم
هل الكلام اللي اقوله واضح ؟      مفهوم .. والا ماهو بمفهوم ؟"
252,عام زايد,"شهرين وانا قافل باب الالهام      اللي بنات افكار شعري بناته
ايلين ريس دولتي عبر الاعلام      وصي ونحنا مانضيع وصاته
خبر مهم و اصدره قايد هام      خلي هجوسي ينتشي من سباته
وان جاته الفكره مثل عذب الانسام      لابد يفتح باب فكره لا جاته
الصحف ماجفت وياكثر الاقلام      اللي حبرها تعجبك مفرداته
الخالد بذكره لو تمر الايام      يحصد في موته مازرع في حياته
زايد هو التاريخ واسال مءه عام      وتعلمك عن مجده و منجزاته
شعب العرب من حنكته صار قدام      لو حي حقق له جميع امنياته
في الشرق حكام وفي الغرب حكام      ولا احد منهم مسوي سواته
الناس منقسمه الي عده اقسام      لون و لغه ولكل واحد صلاته
الا علي زايد ولو كانوا خصام      قد اجمعوا انه فريد بصفاته
وانه رقم صعب رغم كثر الارقام      ومن الصفات الله فرد له صفاته
تاريخ الامجاد الذي ماهو اوهام      فعول زايد بثها في قناته
عز العروبه ناصر دين الاسلام      خيره علي شعبه من اربع جهاته
وايضا علي كل الارامل والايتام      يعطي ولا يخبر احد بعطياته
لو قللوا من قيمته بعض الاقزام      ذكره يتعبهم وهو في رفاته
يطيح من يبغي ينافسه وان قام      يطيح واقول له بليا شماته
ف قلوب شعبه زايد الخالد وسام      وقدام سيفه نفتخر في عصاته
سبع الامارات اصبحت خير وانعام      واضحت وطن بين الدول له ثباته
وحده زايد بالسياسه والاحكام      وهو قبل زايد يعاني شتاته
اللي جمعنا من حياه التشرذام      غلاه جمعنا بعد في مماته
المستحيل يحققه قبل الاحلام      تفاخروا .. ياعياله و يا بناته"
253,الطرشه خليه,"مرت ايام القنص حلوه عذيه      في اناسه بين مصباح و رواح
بس فيها نقص يوم امست خليه      من ابو راشد خلت م الانشراح
ليت يا حمدان عن دار قصيه      كنت في الطرشه وساعات المزاح
صيدنا وافر بايام هنيه      والمعاشي والمزاقر والصياح
حلو جو الصيد من صبحه لعشيه      وعندك و دونك ليالينا ملاح
والخوي دايم تري يدور خويه      عاده اهل المعرفه واهل الفلاح
وفوق هذا ف العيون البابليه      صادت الصياد ما فاد السلاح
لو حضرت ان كان بتحل القضيه      وكان ما بيفوز لي لابس وشاح"
254,تامر عليه,"مرحبا باللي علي مرسل هديه      والوفا من بيني و بينه متاح
سيدي شاعر ونفسه شاعريه      والمولع بالقوافي ما استراح
ولد راشد له عزوم زايديه      برق عزه في غيوم الطيب لاح
كل ماهد الصقور الصيرميه      كن له معها مخاليب وجناح
القنص لو كانت ايامه شقيه      لذته ف النفس تجلب الارتياح
وانت يارمز الفخر تامر عليه      وان حصل مني خطا منك السماح
والغزال اللي لعينه جاذبيه      نظرته فيها من السحر المباح
عادتك صيده بليا بندقيه      لو ف عينه مثلما ضرب الرماح"
255,زبون الصبر,"من كثره الشعار والمستشعرون      تغطرست الاوراق واغتر الحبر
ما اجهل اللي يحسب ان جر اللحون      يبيض الوجه او يطول ف الشبر
الشاعر الحساس شعره ذو شجون      يصفي معاه الجو لو انه غبر
بعيد ياشعار عن سوء الظنون      ماقلتها من غطرسه ولا كبر
قد تعتبر وجهه نظر يا مبدعون      وربما... وربما لاتعتبر
و يلا ذكرت اللي علي قلبي يمون      عبر جسور الود والحب اعبر
الشوق من وصلك يابو طرف فتون      يكبر مع راعيه لامنه كبر
تري مريض السكري جرحه يهون      شوفك يكفي عن علاجه بالابر
لو الاطباء عن علاجك يعرفون      كان صنعوا منك دوا ف المختبر
صابر علي حبك رغم كثر الطعون      والمشكله حسب الكلام المعتبر
لو كانت القصه صبر.. انا زبون      الصبر والايام للعاقل عبر
القصه الوافي يموت و لايخون      وان الصبر نفسه يبي منا صبر"
256,سمي العود,"الشعر بابه مقفل وان فتحنا بابه      الجبل ننحته والغصن الرطيب نهزه
والمثل يا ضاربينه زان لي مضرابه      ما كذب رجل يقول لكل شي حزه
المكارم في بلدنا والعزيز ترابه      وبشيوخه كل شعبه تفخر ومعتزه
قدم الفنجان يا صبابه لشرابه      واقهر العدوان والراس الخبيث نجزه
للكريم اللي يحسبون الرجال حسابه      وللعزيز اللي علي علوم الردي متنزه
وللشجاع اللي فتل للكايدات اشنابه      شل بيرق ( زايد ) بيمناه حتي رزه
فارس جده صواديف الزمان تهابه      يسبق حصانه خيول القوم لا من لزه
صوب ابن حمدان زايد تاشر السبابه      والعزيز الله بوقفات الشموخ يعزه
مسكنه في قلوبنا مهما يطول غيابه      غاب بالعزه ولا جانا سوي بالعزه
فز فزه سبع في وجه العدو واحزابه      يا سمي العود يا طيبك و حي الفزه"
257,مده وافيه,"اشتقت يا وقتي الفاني لفتره صباي      سامت منك ومن ايامك الجافيه
ذكرت صبحي بطيشه وانبساطه مساي      واخ جروحي من فراقه ماهي شافيه
جفاني الضحك بفراقه وطول جفاي      عن وصل ناس مشاعرها معي دافيه
القلب يغرق جروحي ما يبين خفاي      لكنها في ملامح نظرتي طافيه
اقول لا .. لاحد منكم يدور رجاي      اجبرني الوقت اردد لاءي النافيه
يوم البحر كنت احسبه يوم اطالعه ماي      قبل اسبحه واكتشف اسراره الخافيه
ويوم ان اصابع كفوفي اكثر من اصدقاي      قليل لكن عيوني بالرضا غافيه
لله معطي ولا تحسب يميني عطاي      وافي ولا اقدم الا مده وافيه
انظر لقدام ما اطالع بعيني وراي      اودع المقفيه واستقبل اللافيه
وابني بيوت الشعر واسس قواعد بناي      ماني بمن يبتلش في الوزن والقافيه
واشب ناري وغيري يقتبس من سناي      وامد بالنور ناس نارهم طافيه
واخدم بنفسي قبل لايخدمون اخوياي      وانا لو اشر تكون اشارتي كافيه
ثنتين يقدر بها الانسان يكسب رضاي      البسمه الصادقه والنيه الصافيه
وثنتين دايم تسبب في حياتي شقاي      دمع الفقاري وشكل اقدامه الحافيه
يالله عساني ما اجرب عند ربعي غلاي      واسالك الستر والتوفيق والعافيه"
258,وقفه عرفه,"يالشاعر بذكر الله تزين الابيات      والصدق فيما نزل الله في الايات
وانا بذكر الله و في طاعه الله      سخرت هاجوسي لجل سبك الابيات
كتبت في الطير وهداده وفعله      ومسابقات الريح والعسوجيات
واسهبت في وصف الذلول الاصيله      اللي تحطم تيمها عشر مرات
ومدحت ناس تستحق المدايح      واليوم مدحي غير عن كل ما فات
مدحي لمن تقدس اسمه تعالي      ليس كمثله شي في الماض والات
الامر له من قبل جل جلاله      والامر له من بعد ما يبغي اثبات
فمن يشاء انه يذله .. يذله      ومن يعزه ما يعرف المذلات
يا مجري السحب ومغيث الفيافي      الملك لك والعز في كل الاوقات
يا ذو الجلال الاوحد اللي بذكرك      تدعو جميع الانبياء والرسالات
من هيبتك في قلوب من يعشقونك      المءمنين اهل القلوب التقيات
تسبح بذكرك علي منكب ارضك      وتعظمك لا ناظرت في السماوات
ياللي لجل وجهك نصوم ونصلي      ولولاك ما صمنا ولا به صلوات
يا من اذا جات المضره دعينا      بسمك ولا غيرك يزيل المضرات
والحمد لك عند المسره وشكرك      واجب علي من ينتعم بالمسرات
نرجوك تغفر كل ذنب جنينا      وندعوك ترحمنا بوقفه عرفات
يا ايها الانسان كثر الملذه      تاثر علي الطاعه ، فخف الملذات
واسجد لوجه الله تضرع وخشيه      حتي يزيدك في نعيمه درجات
برعايته يحيطك الله حيا      ويرحمك لامن صرت مابين الاموات"
259,الكبر لله,"يا سيد المال كم نفس معك خانت      والخوف ماهو من الماضي من القادم
والناس لولا تواضع نفسها شانت      مع مراعاه ذا سيد ، و ذا خادم
من قصه ابليس خذ حكمتك لا بانت      كان التغطرس في ذاته عامل هادم
لو كان رفضه لامر الله فقط ، هانت      الله يغفر ذنوب التايب النادم
مشكلته اللي يعاني منها كانت      الكبر .. والكبر لله يا بني ادم"
260,الورده ارتاحت,"اذا طاحت الورده من يدينك اتركها      لانها اذا طاحت من يدينك ارتاحت
واذا طاحت الدمعه من عيونك امسكها      اخاف المقام يطيح معها اذا طاحت
ولا تقتفي لك فرصه ما انت مدركها      تصبر ، تري فرصتك للحين ما تاحت
واذا مرتك فرصه ، وتقدر تملكها      اخذها عوض في فرصه قبلها راحت
غيوم السما وسط السما بيد سامكها      ماهو شرط تمطر لك لو بروقها لاحت
ونفوس الرجال النخوه اللي تحركها      لو صدورها باسرارها ما بعد باحت
الم تعلم ان جدودنا في معاركها      تضحي بالانفس للعفيفه ليا صاحت"
261,قمه الالتحام,"يا اصحابي اللي لكم عندي مكان ومقام      صاحبكم اللي عليكم طولت غيبته
شعوره اللي ف قلبه اصدق من الكلام      اللي ما تصعب علي فكرته تركيبته
بين السياسه واهلها والغلا و الهيام      والاشقر اللي يموت الخرب من هيبته
راحت سنين تتابع عام يتبعه عام      تغرب ورد داره بعد تغريبته
لو تغير ملامح وجهه الابتسام      ما زال يرسم علي وجهه مدي طيبته
يدور السلم لانه من دعاه السلام      والمستريب يعرف وش هو سبب ريبته
لو المصايب كبر ضلع الجبل مايضام      دون الوطن في عيونه تصغر مصيبته
وعيوننا دون حد بلادنا ما تنام      الموت حنا لعين الدار طليبته
وان كان للحرب فنجان فقل للكرام      عيال زايد نهار الحرب شريبته
الشايب يوصي غلامه كذا و الغلام      بالنصر والا الممات معاهد شيبته
الدار شعب وشيوخ ف قمه الالتحام      يسعون للمجد والخايب علي خيبته"
262,هداد,"هداد مالك فرق عن صالي النار      والنار فيها منك و فيك منها
انت اللهب منك علي الخرب لاطار      مثل لهبها والحطب في بطنها
صيدتك ما يحتاج قبر وقبار      ومن ريشها نقدر نسوي كفنها
فيك الوصايف خلت العقل يحتار      مناكبك والعنق والعين كنها
عين السبع لاحده الجوع ثم غار      علي الفريسه وان بغاها ضمنها
واللون فيه من البرد يوم ينهار      من غيمه بطن السما يحتضنها
والصدر كنه خامه احرام زوار      ال مكه اللي من تضايق زبنها
ياطيرنا لو صار فالوقت ماصار      دامك وفي خوتك ما اصد عنها
اما اذا ياطيرنا صرت بوار      ونسيت عشره مانساها زمنها
بقول ماقال الزلامي فالاشعار      ابيعها وابيع حتي ثمنها"
263,شنذاره,"السيف ابو شذره اللي يرهب الغازي      يعجبك في كف من يعطيه مقداره
هذا ما هو لغز .. ياعشاق الالغازي      هذا مثل تضربه للناس (شنذاره)
ياسيف ريس بلادي اهدي انجازي      ال (زايد) اللي بفخره تفتخر داره"
264,قنيب الذيب,"ياذيب ياللي علي راس الجبل لك قنيب      الناس بعواك دايم تلفت انظارها
كانك تنادي العالم ولا لك مجيب      بين السما والجبال الصلفه حجارها
لو كان من جوع قلت الصيد منك قريب      حول علي الصيده بيمناك واختارها
وان كان تشكي من الغربه في عصر غريب      مثلك شكت ناس غربتها وفي دارها
وان كان علي العوا هيضك وقت المغيب      اللي يجر النفوس ويفضح اسرارها
اكيد قلبك محب ، وفاقد لك حبيب      خذاك من جنه اللهفه الي نارها
فزاع ترجم احاسيسك بحس الاديب      اللي قريحته ماهي تنضب افكارها
خل الليالي تجيب من الشقا ما تجيب      ولا توقع تقدم صادق اعذارها
الامر عادي تري لا تحسب انه مريب      اصبر وزيد العناد ان زادت اصرارها
كم يصبر الجذع في حر المقيظ الكءيب      حتي تصب السحابه فوقه امطارها
ويروي ويخضر لين تشوف غصنه رطيب      و دوره فصول السنه ما اتعبه مشوارها
اما عن الحب ، فامر الحب امر عجيب      واهل المحبه تعرف العالم اخبارها
لا للجروح ادويه حسب كلام الطبيب      لكن حجم العلاج بحجم مقدارها
الا جروح الصحيب الموجعه من صحيب      علاجها عند من هو سبب اثارها
ياذيب روس الصغار من الليالي تشيب      وما شيب صغارها ، بيشيب كبارها
اقرب علي الضلع واطرب مسمعي بالقنيب      خل البشر تسمعك وتشوف بانظارها"
265,ظما,"سرحت عنك ياحبيبي ثواني      اسمعك باذني واتخيلك بالعين
عموما اسف واعتذر لك تراني      نفس المكان الي جمع بين قلبين
ان كان ذابحك الظما يالاناني      ياسيد اهل الزين في عالم الزين
تعال لجل اسقيك صادق حناني      واشرب بدال الكاس يازين كاسين"
266,هامه المجد,"يا هامه المجد شوق مسرجات الامهار      خزاين العز في كفك مفاتيحها
ومن يعسف الخيل ذات العز والانتصار      اللي تسابق علي مضمارها ريحها
يقدر يعسف الظروف الكايده باقتدار      وترجح له الكفه الي رام ترجيحها
من قو باسك مايعرف عزمك الانهيار      وما كل كف يهز القلب تلويحها
والشجره اللي بفضلك صار فيها ثمار      اليوم يبست ولا بل المطر سيحها
لمحت لك والمعاني كنها جمر نار      يا سيد القاف ما يجهلك تلميحها
نظره عيونك تدل الدرب واهل القرار      علي خطي فكرتك تضوي مصابيحها
ياللي ما يمحي كلام الليل عندك نهار      الجمله الواضحه ما احب توضيحها"
267,ثلاثميه قصيده,"قال كم عمرك وقلت العمر زايد      قلت لك عمري ميه مره واعيده
كان عمر الشاعر بحسب القصايد      يعتبر عمري ثلاثميه قصيده
واعتبرني من مواليد الفرايد      من بنات الفكر جابتني فريده
في سما الاشعار بالابداع رايد      شاعر يسمو الي الابداع سيده
والقديم الذ ، لكن الجدايد      تحيي الميت من الشوق وتعيده
في حياته ما يعرف السيف سايد      المغامر لحظته عنده سعيده
وفي رقبه المجد علق له قلايد      صوره مرسومه بسبابه ايده
وان عشق ما يعشق الا كل كايد      جارح ما ينكف الا معه صيده
وانت ياللي في بنات الغيد قايد      هل تحيد الوصل والا ما تحيده
في وطن زايد وشوق القلب زايد      عد سءالك والجواب احنا نعيده"
268,وقفه عرفات,"يا من اذا جات المضره دعينا      بسمك ولا غيرك يزيل المضرات
والحمد لك عند المسره وشكرك      واجب علي من ينتعم بالمسرات
نرجوك تغفر كل ذنب جنينا      وندعوك ترحمنا بوقفه عرفات
يا ايها الانسان كثر الملذه      تاثر علي الطاعه ، فخف الملذات
واسجد لوجه الله تضرع وخشيه      حتي يزيدك في نعيمه درجات
برعايته يحيطك الله حيا      ويرحمك لامن صرت مابين الاموات"
269,هديل,"يا ناعس العينين ابو وصل زهيد      عسي ستار الهجر فوقه ينسدل
القلب لك اطوع من الخاتم بالايد      والشوق من سرب القطا لرضاك ادل
ينقل ودادك من وريد الي وريد      ويذوب لا سمع الحميمات تهدل
واهل الثياب الفاخره ماهي تحيد      عن الوصل كذلك اصحاب البدل
كما عطاك الله من الجسم الرغيد      متطرف بعضه وبعضه معتدل
اعطاني القدره علي بدع القصيد      اللي عليه امه محمد في جدل
قفلت باب الوصل يالترف العنيد      قصدك ما عاد اشتاق لك لكن بدل
ما الشوق لك ينقص اشوف انه يزيد      الظاهر ان الباب ما صكر عدل
عيد معي يا صاحبي في كل عيد      يحيا الغلا يحيا الوفا يحيا العدل"
270,بينك وبينه,"يا شعر لو طال الزمن ما جفيناك      لو يختلط غث القصيد بسمينه
علاقتي يا ايها الشعر وياك      كانت .. وما زالت علاقه متينه
لولاك ديوان العرب ما حفظناك      من الضياع ومن عبث كاتبينه
ما زال للشعر وهله لحظه ادراك      تميز المبدع من مقلدينه
يالشاعر المبدع تري ما نطق فاك      مردوده ياثر علي سامعينه
اكتب بعقلك ما تكنه حناياك      ولا تجيب الا البيوت الثمينه
من يزرع الياسمين ما يحصد الراك      اكيد ما يحصد سوي ياسمينه
وما دام سحبك يا شعر ناثره ماك      عندي حديث للعقول الفطينه
درب النجاح اللي بداياته اشواك      يفوز فيه اللي قوي يقينه
لا يلتفت في مهاتره كل شكاك      واحذره من ضحكه مشجعينه
لو كثروا الاحباب منا و مناك      لا يمكن يقارنهم بحاسدينه
وياللي تقفيت العباد تقفاك      واللي يهين النفس كل يهينه
والطيب الوافي لو انه من اعداك      لا تظلمه ، ظليمه الطيب شينه
وياللي تحسب الطيب في مد يمناك      كم من بخيل كن يمينك يمينه
تعطي وهو يعطي مع ذا ومع ذاك      والله يعلم بالنوايا الدفينه
المنطق الطيب من الرجل لا جاك      تراه يكفي عن عطايا يدينه
وتري الكريم اللي لا جيته واذا جاك      يجذبك باخلاقه ولطفه ولينه
من كثر بره في المطاليق شرواك      تحس كنه يبر في والدينه
ويالغالي اللي تحسب انا نسيناك      عساك تنعم بالرضا والسكينه
اقنص بطيري كني اقنص لذكراك      المفرحه لو كان نفسي حزينه
وارجع لضوضاء المدينه للقياك      اول ما يطري لي لا جيت المدينه
ولولاك ما زاد الولع بي ولولاك      والله لبيع الشوق مع بايعينه
طري علي الشعر والشعر طراك      احس يوجد شي بينك وبينه"
271,راحت سنه,"راحت سنه من اجمل العمر معقول      مع السلامه يا اجمل الذكرياتي
اراقب الدهشه علي وجه مذهول      واقول يا الانسان وش له تحاتي
مثل ما راح العام هذا علي طول      بقدره الله فيه عام سياتي
استقبل اول يوم من عامك وقول      ياربي ف طاعتك طول حياتي"
272,خمسين عام قبل و بعد,"للشاعر ف مدح الوطن رغبه وللهاجس هيام      فالتنتخي فكره وتلقي من هجوسي معتصم
البحر لامواجه الي ثارت الاعاصير احتدام      وانا كذلك هاجسي في ذكر داري يحتدم
يا دارنا دار الكريم اللي حكم شعب كرام      تستاهلين نقدرك يا دارنا دار الكرم
علي جماجم من نوي حدك من عيال الحرام      تاسست دوله ورفت رايه و ثبت حكم
حام الفلاحي زايد وزايد تعرفينه لا حام      حر _ مخاليبه تطش الدم وتقص العظم
تواضعه بين البشر وهو من اعلاهم مقام      خلاه يكبر في عيون ملوك عصره والخدم
هذا هو الماضي وحاضرنا ومستقبل مدام      هذا حكيم امه محمد من عرب والا عجم
خمسين عام لا نهون ولا نذل ولا نضام      الخيل تسرج والسلاح يثور رفرف يا علم
وخمسين عام وكل عام نقول هذا خير عام      فالحمد لله والشكر علي ما فاض من النعم
وخمسين عام الشايب يسولف بها علي الغلام      قبل التطور كيف كانت دارنا ذيب وحزم
وخمسين عام للتسامح والامل لا للخصام      وخمسين عام نبني امه تفتخر بين الامم
وخمسين عام ونورنا يرهب خفافيش الظلام      وخمسين عام وحن لنا في عالي القمه قدم
وخمسين عام الصف الاول صفنا خلف الامام      اللي بعدله ينصف المظلوم لا منه ظلم
وخمسين عام وزايد مشيد لنا فوق الغمام      امجاد تحكي عن تراث اباءنا منذ القدم
وخمسين عام ورءيه الدوله علي احسن ما يرام      بهمه اصحاب القبور ننافس كبار الهمم
وخمسين عام ركب نهضتنا له العليا مرام      قد تنفطم الامجاد لكن مجدنا ما ينفطم
وخمسين عام وروسنا تفخر علي روس الانام      كن الفخر اب لنا عن جد والطولات ام
هنا الفخر هنا الطموحات الكبيرات العظام      هنا الفكر هنا العمل هنا الوفا هنا الحزم
هنا تعلم كيف تحقيق الطموحات الجسام      هنا يحقق حلمه المبدع الي منه حلم
هنا بدايات الولا والتوعيه والالتحام      هنا نهايات التشرذم والطريق المنقسم
هنا توحد مجتمع كان يعاني الانقسام      وبفضل زايد اصبحوا ما بين خال وبين عم
هنا يكون النصر من حظ الفعل ليس الكلام      هنا يكون الوعي فارس والتخاذل منهزم
هنا المواطن والوطن حب وتفاني وانسجام      هنا المواطن والقياده والتكاتف والهمم
هنا فقط مسك الوطن لان الوطن ماله ختام      لكن غلانا يبتدي به كل يوم وينختم
هنا هنا هنا هنا هنا هنا الي الامام      هنا هنا هنا هنا هنا هنا الي القمم
هنا هنا هنا هنا هنا هنا كف السلام      هنا هنا هنا هنا هنا هنا دق الخشم
يقول ابو خالد لابو راشد عسي عمره دوام      خمسين عام يعزف الابداع وباحلي نغم
ويقول ابوراشد لابو خالد هذا اللي يوم قام      قامت معاه الارض والتاريخ ردد والنعم
ويقول ابو خالد لابو راشد هذا اللي ما ينام      رجل يخزم المستحيل اللي لغيره ما انخزم
ويقول ابوراشد لابو خالد هذا عوق الخصام      الي نوي صرح من الباطل يرده منهدم
ويقول ابو خالد لابو راشد هذا الرجل الهمام      استاذي اللي يصنع الانجاز نفسه من عدم
ويقول ابو راشد لابو خالد انا والعلم عام      تلميذ زايد منهجي منهجه وبنفس الرتم
ويقول ابو خالد هذا محمد عدو الانهزام      مكسر الارقام ما خلا حفظه الله رقم
ويقول ابو راشد هذا محمد وقصاص العظام      بسيف حق لو دخل في المعركه تحسم حسم
ويقول ابو خالد هذا محمد مجدد الاهتمام      بهيبه الدوله وراسم نهضه بلاده رسم
ويقول ابو راشد هذا محمد وصمام النظام      هرم عروبتنا وحنا ما نفرط في الهرم
محمدين الدار هم حصنه ودرعه والحزام      عدد عظماء الدول تلقاهم اكرم واعظم
من بينهم حشمه وهذي عاده الناس الحشام      ومن حشمه الاثنين شعب الشيخ زايد ينحشم
ياليت للتاريخ بشت من فخر والا وسام      من المعزه كان واللي اقسم بنجمه قسم
اني لسلمها لهم واقول وبكل احترام      تفاخري يا دارنا فيهم علي كل الامم"
273,في كل عام !!,"جاد الزمان بعام ويجود الالهام      ونفيد وندور علي الاستفاده
في كل عام احاول احقق احلام      احلام عمري داءما في زياده
لمن يحب يكون قدام .. قدام      في خانه اصحاب الفكر والرياده
سولف علي نفسك في لحظه هدوء تام      العمر لا اقفي ما يجي فيه اعاده
ثم قل لها انا صراحه في ذا العام      اشعر بكميه طموح و اراده
لا تعتبر نفسك رقم بين الارقام      عاند زمانك واستفد من عناده
هذي رساله وعي للخاص والعام      ولست ادور من وراها اشاده"
274,شعار الدوله,"شعار دوله الامارات العزيزه بدا      ك نور شمس الي بانت تزيح الظلام
تعطي رباعيه الوانه لشكله مدي      في كل لون لنا قصه وراها مرام
الاسود نسود الدنيا في عين العدا      والاخضر نخلي قلوب البشر في سلام
والابيض وجوهنا تكرم من اهل الردي      الله كساها بياض من بياض الغمام
والاحمر نقول جعل العمر دونك فدا      يا اغلي بلد فخرها يزداد في كل عام
ويا زايد الخير ما ضاعت جهودك سدي      علي خطاك البلد خطواتها للامام"
275,حكمه الحطاب,"بالهدي والبر والتقوي يا ربي زدها      نفس مءمن شفته بالذكر ليست عطبه
ادري ان المقبلات اشر واقسي وادهي      والعمر مره وانا لا يمكن افرط به
واجمل اللحظات واغلاها معي واسعدها      لحظه راس قلمي ف اوراقي اخطط به
القصيده دون حبكه في نظر ناقدها      مثل من صلي صلاه الجمعه بلا خطبه
والبيوت اللي هجوسي ماهو يرددها      من ملف الذاكره ثلثينها منشطبه
صاحب النعمه ما يبلش غير في حاسدها      ودي اعرف حاسد النعمه فقط ما خطبه ؟
ايها الانسان نفسك للعلا جندها      واستمع شور المجرب جيدا واحتط به
وانظر الحطاب نفسه كيف هو عودها      يتخير في الحطب ما كل عود ايحطبه
لا تكن كالبير ما تروي سوي قاصدها      ولتكن كالغيم تروي كل نفس رطبه"
276,محيط افكار,"شاعر بواخر افكاره تلاطم في محيطه      قبل ذكره يشتهر ويصورونه للمجله
يوم شاف البرق والرعاد له نبره سليطه      قال للهاجوس سل السيف للمعني و سله
امطرت رحمه من الله وابتسم ثغر البسيطه      ابتسامه خلت الولهان من حق يتوله
يا حبيبي والبنادم يتاثر من محيطه      لو احاسيس الموده في ضميره مستقله
ما اقدر احدد سيول الغيم في ظهر الخريطه      انما حبك في قلبي اقدر احدد محله
الهجر جرحه يدين مواصلك تقدر تخيطه      وانا اشوف اليوم هذا فرصه للوصل .. يالله"
277,حلال الصعاب,"اسمعت اذني زءير الليث غاب      مانشدت الناس من وين الزءير
انا شبله واحسب لصوته حساب      لا ذكرت اهوال يوم مستطير
كل ماعدا علي روس الهضاب      لازم الانظار صوبه تستدير
من عرفته مايقول الا الصواب      كل كلمه من سموه تستثير
النفوس او كل ما فكر وجاب      قافيه خلا هل المعني تحير
في معانيها بشك وارتياب      مايحللها سوي من هو جدير
له فراسه ف الحضور وف الغياب      شاعر بحره من المعني غزير
ودي اجاريه ، لكني اهاب      كل شبر يقارن بشبره قصير
من يريد ينافسه يطرد سراب      تعتبره الناس مجهول المصير
والغلا في القلب ينساب انسياب      مثلما ينساب نسناس العصير
في فيافي لندن بلاد الضباب      او كما الذعذاع في بر العوير
وان سمح لي سيدي دمث الجناب      بسءال واحد لاجل استنير
الظبي وشلون يعشقه العقاب      كل ظبي لو يشوفه يستذير
الظبي ما له نظير او كان غاب      عن عيونك كيف تلقي له نظير
يعسف المهره ، شجاع مايهاب      ف الخيول النادره فكره بصير
الهجر بين الحبايب سم داب      والجفا من بينهم ما فيه خير
كيف تسالني وتدري بالجواب      كيف تبغي نصرتي وانت النصير
حلها عندك يا حلال الصعاب      سيف عزمك ماصنع لجله جفير
شاب راس القاف من هيبتك شاب      مايصير اني اكابر .. مايصير"
278,وسم,"نفوسنا ماحد يدري بغاياتها      وقلوبنا من هجر الاحباب فيها وسم
قمه جنون الحياه ف بعض لحظاتها      انك تمني حياتك روح بلا جسم
واللي وقف يرقب الغيمه وزخاتها      بالعاطفه والموده مهجته تتسم
طبيعه المنظر الخلاب في ذاتها      قد تجبر اللي يناظر لجلها يبتسم
والفاتنه اللي تثيرك في تلفاتها      من كل شي جميل الله عطاها قسم
لو جيت ترسم فقط تبسم شفاتها      تحتاج رسام او تحتاج حصه رسم
النحر كامل دسم ، تعكسه مراتها      لكن خصرها هو الي فيه قلت دسم
ذكر اسمها في القصيد يزيد لوعاتها      يكفي غرامي لها لو ما ذكرت الاسم
هي اجمل من الحياه ومن ملذاتها      محتاج اقسم قسم والا بلاش القسم"
279,هدهدها,"ليت المحبه يجيب العلم هدهدها      من ديره الفاتن الي غيمها ماطر
اجاهد النفس واتعبني مجاهدها      وانا علي وصلها باحساسي اخاطر
الشاطره في الهجر قلبي معاهدها      ما يخونها ليت قلبي في الهجر شاطر
النظره اللي من عيوني تشاهدها      تعبير عن ما تكنه لهفه الخاطر"
280,الظبي,"الله واكبر منك يا فتنه دبي      حالتك يالمزيون ماهي بحاله
ناس تقول ان الغزاله هي اللي      لها عليك من الوصايف دلاله
وناس تقول ان الظبي اقرب شوي      في وقفته في لفتته في انفعاله
وانا رغم اراءهم ودي اني      احاول اشرح كل راي لحاله
لا صار بين امك وبين الظبي شي      وربي وهبك من الوصايف جماله
والا ابوك في لحظه الطيش والغي      سوا علاقه عابره مع غزاله
عموما ان كان السبب ذيك او ذي      ياكبر حظ اللي جذبك لوصاله"
281,الشميمي و الخوي,"يا اهل الشعر الشعر لا ضقت ما دورت غيره      باسمه احقق امانيه واعبر عن امالي
تستثير العاطفه فكري وفكري يستثيره      يا كثر مالي ولكن الشعر هو راس مالي
وانا شاعر يجذبه ريح المطر في كل ديره      يتبسم للمطر لو خاطره ما هو بسالي
ورغم فضل الله علي اللي ماهو يحصي بخيره      واجتهادي للطموحات الكبيره واحتمالي
انما ابقي بشر تشغلني امور كثيره      مشغله عقلي واحاسيسي وخفاقي وبالي
يا اهل المقناص عزوني تري نفسي اسيره      للحزن والناس تحزن ف اول الدنيا وتالي
فاقد طيرين من ندر صواريم الجزيره      والحقيقه كني الا فاقد خيره عيالي
الشميمي مات واول دمعتي عزت الاخيره      واعتقدت ان الحزن وقف ولكن ما طرالي
لين ودعت الخوي في قصه الحزن المثيره      قصه من واقع ثابت وكنها من خيالي
كثر ما بين الشميمي والخوي رفقه وجيره      كن بين اثنينهم عهد من ايام خوالي
كل واحد يخبر الثاني بنبرته الكسيره      كان جاك الموت لا ترحل وتتركني لحالي
ما دريت ان الزمن مثل الرحاه المستديره      لين قفت بالشميمي والخوي سود الليالي
ومن يلوم الحزن في الصقار لا من مات طيره      يفقد الصقار طير وكنه فاقد شخص غالي"
282,هند,"مكتوم سمي هند والاسم انتشر      اسم له في ذروه المجد انتمي
سمي علي روح الغلا واغلي بشر      اللي بحر الاشواق لرضاها زمي
اسم كثر ما وجه صاحبته بشر      احس كنها من ملاءكه السما
انا لو اكتب في الاسم نفسه عشر      قصايد ، مقصر في مدحه انما
لصاحبه هالاسم شوق بلا خشر      سليله العز وعقيله من حمي
داره من اصحاب الدسايس والقشر      محمد اللي للطموحات استمي"
283,مزهريه,"انا لا شفت الورد في المزهريه      بعيد عن بستانه يضيق بالي
اشعر بلحظه حزن لو هو هديه      كانني حاضر عزا شخص غالي
لو كان نور شموعه الجانبيه      ترسم ملامح ما مضي في خيالي
الذكريات الحلوه الاوليه      قدام ترهقنا صدوف الليالي
شقي يا ابن ادم ونفسك شقيه      مهما بلغت من الكبر والتعالي
تري الرضا طبع النفوس الرضيه      ومن الشقا ما فيه مخلوق سالي
ومعاند الايام يصبح ضحيه      لو هو من اصحاب السمو والمعالي"
284,رمز,"كانك تساءل من ورا كل الانجاز      وعن المنظر الخلاب انا وين انا كنت
وكانها تقول : الله يا رمز الاعجاز      انا ما صنع مجدي علي الارض غير انت"
285,الجمعه,"الجمعه افخم يوم في كل الاسبوع      يوم التواصل والسلام الحقيقي
يرتاح بالي فيه من كل موضوع      وتحس خطواتي بقيمه طريقي
اشعر بان صوتي لاسولفت مسموع      بعيد عن كثر الصخب ياصديقي
فيه الزعل من بين الاحباب ممنوع      والشوق منجي للمحب الغريقي"
286,ابو خالد,"يابو خالد حفظك الله وانت الشيخ      الذي ما يهز الوقت مقداره
يوم ميلادك يسولف به التاريخ      عندما سولف التاريخ باخباره
كل ما قال كوكب الارض للمريخ      فوق متني بني الامجاد باصراره
قال له كوكب المريخ مجد الشيخ      كمله يوم فوقي حط مسباره"
287,الميت الحي,"كم اشعر بمتعه الي صرت بلحالي      علي شفاتي دعاء والارض سجاده
والشعر في الميت اللي حي يحلالي      كما حلا شعر عاشق في هوي غاده
محتاج صاحب يقدر مجمل احوالي      ماهو علي الظن ، فوق الظن وزياده
يدري عن الحاجه اللي دارت ف بالي      ويدرك حقيقه شعور الحزن وابعاده
الوعي .. رافد مهم لدعم الامالي      والنصر .. يحتاج دعم وفكر وقياده
يا قصر زعبيل شكلك فاقد غالي      عضيد شيخ تفاخر باسمه بلاده
مريت قصره وحسيت القصر بالي      لو كان قصره يفاخر بالذي شاده
يشاركك اول الاحزان و التالي      تقول ميعاد حزنك نفس ميعاده
حدايقه بالنخيل الباسق العالي      اللي مع رقه النسناس منقاده
احيد عصفورها لا جيت غني لي      واليوم عصفورها ليس كما العاده
من يحسب الحزن وقفه فوق الاطلالي      قولوا له الحزن حاجه غير معتاده
الحزن ذكره معي في كل ترحالي      والي لقيت الحزين ، احاول اسعاده
ما قلت ابويه ولا عمي ولا خالي      لو كلهم في ميادين الفخر ساده
لكن .. افاخر بهم واثبت افعالي      وش قيمه الرجل لو مايصنع امجاده"
288,عجايب وشنذاره وغياث,"عجايب      وينك يا غياث شنذاره تحداني
لو كان ما عندها فعل تماري به      شوط التحدي تشارك به علي شاني
هذا كلام الحقيقه وانت تدري به      شهره عجايب تري في كل ميداني
منها زمان العجب ضاعت تعاجيبه      محد يحارب نجاحي غير عدواني
ولا لقوا من محاربتي سوي الخيبه      لو شهره اعمار للقاصي وللداني
ومركاضها كل خلق الله تهذري به      الي ذكرها زمنها ما تناساني
مدرب اعمار شاملني بتدريبه      بكره واقول الشعر صح الله لساني
اتعب علي البيت لين يزين تركيبه      شنذاره
وينك يا غياث غثني والزمن فاني      عجايب السيف قدامي تباهي به
تقول للاولي ماهوب للثاني      تستنقص من المقام وتجهل الهيبه
معزب الخير قدمها وخلاني      اسلوب تمويه واهل الهجن تدري به
والله لو الشور عندي ما تعداني      اكسر التيم لجل السيف واجيبه
مع احترامي وتقديري وعرفاني      من يجهل اعمار مدري وش نسوي به
في دار زايد وفي مضمار ابن ثاني      المركز الاولي لاعمار ترتيبه
والا علي الشعر جاريتك بقيفاني      شعر لو اسمع الشاعر يغني به
غياث      الله علي الشعر كيف يهز وجداني
خصوصا ان كانها صوبي مكاتيبه      ان كان اقراه والا اسمعه باذاني
في الحالتين اعشقه ما منه تجنيبه      خبر عجايب وشنذاره يا شيطاني
الشعر ي اللي ماحولك شكه وريبه      غياث شيبه ويعشق جر الالحاني
لكن بعض السوالف تزعل الشيبه      تبغون رايي ورايي حسب ما جاني
النصر والسيف معروفه معازيبه      بذلتوا الجهد والتوفيق رباني
السبق ثنتينكم خذتوا مكاسيبه      ما فيه مجد يجي للرجل مجاني
لابد ما يخسر الرجال من جيبه      يتعب ويبذل جهد ويظله يعاني
ويحقق النصر لين نقول يا طيبه"
289,ضحي العيد,"حاول تهنيني قبل ليله العيد      خل الخفوق من الوداد يتفاجا
اياني و اياك يا سيد الغيد      تنسي تهنيني ضحي العيد لا جا
لا تقول هنيتك ، هذي بس تمهيد      لجل القلوب من الوصال تناجا
والا بعد مدحي لمنحرك والجيد      بهجيك .. وانت ماتحب تهاجا"
290,دعاء,"يا مجيب للعباد ويا سميعا      طهر التايب لوجهك من ذنوبه
ودي اعايد عباد الله جميعا      امه محمد وسكان العروبه"
291,درب الشعر,"دربي ودرب الشعر واحد ما قدرنا نفترق      ان كان جوه غيم والا كان في الجو غبره
ليت القلم يعرف حدوده كل ما شاف الورق      لولا الورق كان القلم تبكي عليه المحبره
والرعد لا منه رعد ، والبرق لا منه برق      تطري علي اجمل سنين ايامي اللي مدبره
لو كنت نسل شيوخ جربت الكابه والارق      لكن انا اللي مظهره لا ينبءك عن مخبره
تعبت رجلي في الدروب الكايده لين العرق      لامس جبيني والرجل بلا فعل ضاع خبره
يا طارق باب الشقا ، باب الشقا ما ينطرق      كذلك الدرب الشقي لا تحاول انك تعبره
لا تجعل البسمه من شفاتك حبيبي تنسرق      وتحس كنك شايل في وسط صدرك مقبره
ان غاب نور الشمس وجهك نوره الباذخ شرق      يصغر مقام الشمس والا انته مقامك ما اكبره
نار الغلا يمكن قليل الصبر فيها يحترق      وانا علي نار الغلا صبري من اللي يصبره
بحر العيون السود من مره محب وما غرق ؟      لو هو امام الشوق وانبل من تعلا منبره"
292,عن هنا من هناك,"هذا محمد ولد راشد و منه اليه      الفخر في عصره اللي قال من لي سواك ؟
ماضيه ف حد ذاته حاضر منافسيه      اما سمعت الزمان يقول ماذا دهاك ؟
كانه حديثه هنا عن مجد ماله شبيه      والمدهش انه يسولف عن هنا من هناك
واليوم سافر الي المستقبل اللي يبيه      سافر وقال الفخر يا شيخ خذني معاك
لا تساله اين انت ؟ فالسءال النبيه      مداك في الارض ؟! والا في فضانا مداك ؟!"
293,الصوره,"الصوره تقول شمس ومايله للغروب      والمنطق يقول يا سامع حديثي هنا
فعولنا باسم ابوخالد حبيب الشعوب      اتبين حتي ولو ما بانت وجيهنا"
294,المدينه,"من دبي العالميه ال مدينه زايد      يا سلامي والغلا بين النشاما كافي
المراجل كايده والطيب فعله كايد      دايم الوافي ما هو يجهل مقام الوافي"
295,زايد بن حمدان,"هذا هو الفارس اللي للوطن تذخره      مخلده فعل كفه ، والبشر فانيه
هيبتك عند الجلوس لحالها مفخره      ولهيبتك وانت واقف قصه ثانيه"
296,صوره مجد,"ياسيد الامه ، زعيم الامارات      انت الفخر والمجد يعلو متونك
انت الوحيد اللي من الناس بالذات      تفرح الانجاز نظره عيونك
ياللي تصور مجد شعب الطموحات      ما تدري ان العالم يصورونك ؟!"
297,ما عنه صدود,"ما عنه صدود وصل الزين ما عنه      لو كان قاسي وقلبي مرتجي عطفه
رموشه سيوف موت جات مستنه      منها عروقي ورا الاضلاع منشطفه
يا ناوي تخطف القلب اش تبي منه      تراه بيموت لو حاولت في خطفه
القلب مثل الزهر لازم تعرف انه      يموت في كف قطافه بعد قطفه
الطف تري في كتاب الله والسنه      من تاب يكسيه رب البيت من لطفه
والكبر صاحبه ماهو يدخل الجنه      كيف يتكبر وهو مخلوق من نطفه
سكنت في خافقي والله له المنه      قم ولع الشوق في الخفاق والا اطفه"
298,فزاع و سفاح,"سفاح صوته كان و ما زال و الفرقي تلوع      مزيج من روح الشباب و حكمه الرجل الكهل
صوته علي ركض (الشبابي) كان يعلق في السموع      زمان يوم الركض ناموسه ما ياتي بالسهل
حنا نعرف ان القناعه تجعل الشخص القنوع      يشعر بانه يمتلك ما لا ملك غيره فهل ؟
نستخلص العبره رغم حجم التفاوت في الطبوع      وان الامل مثل الهلال ان غاب لابده يهل
كن ك (بلال ابن رباح )اللي رفض ذل الخنوع      ولا تكن مهما تكون المغريات ( ابو جهل )"
299,اراده وطن,"عاش الوطن ، والله يعز القياده      اليوم هذا يوم عزه ونوماس
زايد رسم للدار خطه رياده      مع شيوخ بلادنا ثبت الساس
وخليفه اللي للمراجل زناده      يقدح وله في قمه العز مجلاس
وان قلت ابوراشد يا كبر الاشاده      تاريخه الخالد للاجيال نبراس
وان قلت ابو خالد تفاخر بلاده      في السلم والا يوم الارياق يباس
من كان له في كسب الامجاد عاده      شعبه يحوش المجد من دون مقياس
تري الوطن بالناس والناس اراده      ومن دون اراده يا وطن ما معك ناس
عاش الوطن ، والله يعز القياده      اليوم هذا يوم عزه ونوماس
زايد رسم للدار خطه رياده      مع شيوخ بلادنا ثبت الساس
وخليفه اللي للمراجل زناده      يقدح وله في قمه العز مجلاس
وان قلت ابوراشد يا كبر الاشاده      تاريخه الخالد للاجيال نبراس
وان قلت ابو خالد تفاخر بلاده      في السلم والا يوم الارياق يباس
من كان له في كسب الامجاد عاده      شعبه يحوش المجد من دون مقياس
تري الوطن بالناس والناس اراده      ومن دون اراده يا وطن ما معك ناس"
300,رساله حزن,"للحزين اللي طغي حزنه و حارب جيله      في رساله عبرت عن ما يكن و نصت
في بدايتها علي جور الزمان و ميله      وف نهايتها علي غدر الاحبه خصت
انني متعاطفا جدا وانا ادعي له      انما من يجهل التاريخ يحضر حصت
من يدرس منهج التاريخ واليحكي له      المحبه في قلوب اهل المحبه شصت
لا تصافح غادر بالغدر زاد الكيله      واخبره ان الليالي لو تسر اقتصت
خذ مثال واضح و معقول ما يبغي له      غير انك تستمع كنك علي تتنصت
لو يقص السيف كف اللي سرق في ليله      يمكن العبره في حلق اللي يشوفه غصت
الحزن واجب لكن العلم في تفصيله      لا تقول شلون قصت قول وش له قصت
من يحلل شي ما هو يفهمه تحليله      يدحره تحليل ناس للعلوم اختصت
وكان تبغي تفهم الواقع مثل فهمي له      اسمع القصه من اهل التجربه لا قصت
واسال اهل العلم والجاهل ما عنده حيله      الشريعه في وصاياها بذلك وصت
جاه ردي في رساله واضحه مني له      اتمني من حروفي ان تكون امتصت
الغضب من قلبه اللي كل هم يشيله      والجروح اللي علي حدب الضلوع انرصت"
301,علياء,"ودي اشكر عمتي ( عليا ) علي حسن الزياره      ادري اني عندها غالي وشكر الناس واجب
المثال اللي يترجم ما احسه وبجداره      مستحيل العين تعلي يا جماعه فوق حاجب"
302,خلابه,"عندي شطر يسوي جميع الاشطر      محد من الشعار قبلي جابه
ياللي تعرف اقرا ما بين الاسطر      وتعرف قصد الشاعر ان غني به
دبي جذابه قبل ما تمطر      لو قلتوا انها بالمطر جذابه
خطيره وصارت صراحه اخطر      غيم ومناظر روعه وخلابه"
303,الديم,"غير الفخر والعز والمجد وش بعد      يادارنا جات السحايب مراديم
تقول بوخالد محمد علي وعد      مع ابو راشد محمد علي الغيم
تصافحوا ثم سولف البرق للرعد      ومن هنا ربي كتب ينزل الديم"
304,رابع يوم,"هذا اليوم رابع يوم والجو رعد وبرق      وهذا اليوم رابع يوم والشوق ذابحني
وهذا اليوم رابع يوم والنبض وسط العرق      يقول ابتسم وان كنت غلطان سامحني
واذا قلت ما بينك وبين السحابه فرق      لانها تريحني .. وشوفك يريحني
ياسيد بنات الحسن في الغرب والا الشرق      يا ليتك تمسيني غرام وتصبحني
عيونك وسيعه يا ماشالله وعودك طرق      لكن ساتر عودك ورمش الجفن محني
قبل تنزل ف وحل الهجر خاف ربك وارق      علي قمه الوصل وتامل يا جارحني
يطيح المولع حزن لا سمع نوح الورق      وانا لو قطعت مواصلك ما تطيحني"
305,الشجره,"تذكرون الشجره الي في شهر سبعه حزينه      مرها غيم السما واغاثها واسقي ثراها
لاتقارنها ببرج من بروج اهل المدينه      شامخه كن الفصول الاربعه تطلب رضاها"
306,كويت العز,"كويت العز يادار الصباح و عاصمه الامجاد      نحن باعيادكم ياهل الكرم و الطيب عيدنا
علمكم عانق ابراج السما و تعانقت الاطواد      وكان القلب شاهد حبكم و البدر شاهدنا
غدي للبدر ميعاده مثل ما للغلا ميعاد      علي حب الكويت و حب قايدها توحدنا"
307,بيني وبينك,"طير المحبه كفخ يا ضامر السرجوف      وعلي اطول ضلوع صدر اللي يبيك اوكر
لو تنكر ان قلبك المرهف علي ملهوف      وتسال القلب قال القلب لا تنكر
تشكر علي البسمه اللي نارها في الجوف      اما علي الصد والهجران ما تشكر
بنات ادم وحوا من عنود النوف      واللي الي عرضت جمالها يسكر
مقارنه بالذي تمتلكه من وصوف      بيني وبينك صراحه الشي ما يذكر
ترز لي منحر يدعوا الي المعروف      وتلد لي عين تنهاني عن المنكر
تمكر بعود تقاسيمه تخطف الشوف      واذا سالتك تقول ان الغرام امكر
الكر والفر للعاشق ماهو مالوف      وشلون تقدر تجيد الفر والا الكر"
308,من امس,"احس كني هنا موجود من امسي      شاعر و ادور علي سيف البحر فكره
هذا ظلالي يساندني وذي شمسي      حست باني من اللهفه معي حكره
قالت يا حمدان لو تقدر علي لمسي      خذتك معاي ورجعنا للبحر بكره"
309,ترحيبه غيم,"رحب بك الغيم كنه قاعد يحتريك      والعشب نظرته لك من فتنتك صادمه
اما عن الغيم باقي بس ياشر عليك      ويقول : يا مرحبا بالفتنه القادمه
والله ما الوم الذي يحلم يصافح يديك      العالم اللي تحبك ماهي بنادمه
ايادي الوصل تبني لك امل يحتويك      وايادي الهجر دايم للامل هادمه
فديت قلبك ، وسلهامه هذيك وهذيك      لك سيد الشوق يامر بالغلا خادمه"
310,ما انبله,"نبيل عصره ، حفظه الله ما انبله      تتوه في وصفه الافكار قبل الحروف
يقبل الفخر يمني بنت مستقبله      كانه يقول للماضي ياليتك تشوف"
311,شهر سته,"اخذ الغلا من شعور مولعك نقدا      يا ناعم الوجنتين وصافي البشره
وان كنت تبغي علي ما قلت لي ردا      بقول لك سر ، ومسامحك في نشره
الشوق في دبي مثل الشوق في لندن      له لهفه في قلوب الناس منتشره
خلك مثقف ، و متفتح ، و متمدن      اشره بحشمه ، لكن اعرف متي تشره
حتي نضع للجدال العاطفي حدا      وبقول لك شي يحفظ باقي العشره
الشوق في شهر سته مختلف جدا      عن شهر سبعه وعن تسعه وعن عشره"
312,ثلاث اعياد,"نعمه الامارات من رب السماواتي      الابن يفرح بها ويبشر الوالد
ثلاثه اعياد للشعب الاماراتي      عيدالله وشوف ابو راشد وابو خالد"
313,هذا دلع,"صباحك الورد وينك غايب ماتشاف      خذتك الايام ولا بس هذا دلع
تولع القلب في حبك وهام وخلاف      سافرت والعاشق يعاني هيام وولع
لو كان غيرك امرت القلب يعطيه طاف      مشاعر الناس ماتشري شراه السلع
فالصبح كنك شعاع الشمس نور وعفاف      يكفخ لك القلب وان لوحت بيدك شلع
وان اقبل الليل والشمس اعلنت الانصراف      مطلاعك يكفي من البدر لو ما طلع"
314,لو يضيق الصدر,"لو يضيق الصدر وتخيب الظنون      ولو يخون الخل و يشيب الوله
ولو يعاف القلب و دموع العيون      فوق خد الشامخين محوله
مستحيل اصبح كما هم يحلمون      من يساوون الردي بالمرجله
انا فارس حاضره لو تكرهون      يفتخر به في سما مستقبله
ما يشيب الشوق يا دار الفتون      في فءاد العاشق اللي يحمله
لو تخون الود مثلي ما يخون      اعتذر مني و عذرك باقبله
الشريف مكرمينه ، ما يهون      والكريم ، الله مشرف منزله
والرجل ما يشتكي كثر الطعون      لو بعضها من حبايبه و هله
السنين التاليه فيها جنون      ارجعي لي يالسنين الاوله
ليت غير الكون هذا فيه كون      يمكن اهاجر لو ان كلي وله"
315,اغلي وصل وفراق,"ياماخذ الاول بحسنك علي فصلك      قلبي الي رحت ولا جيت لك مرقا
الشوق وسط الحشا كنه مخصص لك      غلاك ثابت مهو ينزل ولا يرقا
ياناوي البعد لاتجرحني ابنصلك      تري المحبين في بحر الهوي غرقا
ومدامك امصمم امصمم فمن اصلك      الطيب انك تراعي كبدي الحرقا
ارجوك قبل الوداع اريد من مصلك      جرعه تخفف علي لناحت الورقا
عضويه القلب ماتقدر علي فصلك      مادمت فلقلب ثابت كنك البرقا
اقول مرخوص والخفاق يرخص لك      لو وصلي ارضك ووصلك لي سما زرقا
اغلا هل الوصل مدامك علي وصلك      و الي نويت الفراق اغلا هل الفرقا"
316,الشمس,"بدت تغيب الشمس لكن ماوصل      من ضيع القلب بمحاجره الوساع
اذا شروق الشمس فيه من الوصل      تري غروب الشمس فيه من الوداع"
317,اقول لك تم,"سليط .. شاعر معه يا صعب مشواري      يا فرحتي في مجاري فكرته تمي
يا رمز قاف القصيد وسبعه الضاري      وشلون باطول روس جباله الشمي
للخيل فرسانها ، والقوس له باري      وما دام عين المشاعر ناظرت يمي
لرضاك شبيت في ليل الشعر ناري      يا همتي ودي ادرك غايتي .. همي
يا نجم ياللي عن الانظار متواري      داعبتني بالقوافي وانجلي غمي
اسقيتني من ظما ياكاسي العاري      وفاخرت بك جد ابوي وجدي من امي
والخيل من معجزات الواحد الباري      وفي مربط العاديات العز متنمي
يقول عنها نبي الله وهو داري      في ناصيتها تشوف الخير ملتمي
اغلي من المال عند طوال الاشباري      راعيها بالوفا والعز متسمي
وصاتك امر علي ينفذ اجباري      واقول لك تم من قلبي .. ومن فمي"
318,شيخه وراشد في ظلالك,"يا سيد الشعار ما قلت كافي      وافكار شعرك دايم مستجده
يا ند نفسه في الفخر والقوافي      ولا خلق في جيله انسان نده
شيخه وراشد في ظلالك عوافي      ومن عاش في ظلك ما ذاق المكده
وان كان راشد صار رجال وافي      مراجله من هيبتك مستمده
عناده يبين ، ولا هو بخافي      والله ما الومه ، وارث عناد جده
عطفك عليهم حول البرد دافي      ودك لحاف ، وشوقك لهم مخده
وانا غلاهم في عيوني يشافي      محبه في خاطري مستبده"
319,نبره حزن,"كلمته و قال صوتك فيه نبره حزن      قلت الحزن من اساسيات صدق الغلا
ذكرتك وصار شوقي قاف علي وزن      قلت اتطمن علي وضعك يا سيد الحلا"
320,وجه المجد,"من يبغي يشوف وجه المجد من دون ريب      يدقق ف وجه ابو خالد لكي ينبهر
في الصوره الخالده للخالد اللي تصيب      هقوته ويقدم الفرحه لشعبه مهر
كانت في لحظه وداعه عن عمان الحبيب      بعد زياره صداها في الفضا مشتهر
كانه يقول للعالم بعيد وقريب      نحن واهل عمان حتي لو يطول الدهر
شعبين في شعب واحد والعدو مستريب      محبه ثابته .. تاريخها مزدهر"
321,ذكري حديث,"هذا انا سرحان من ليله الامس      تخيلي من كان وياي سرحان
ذكري حديث مر في مسمعي همس      زاد الوله عندي وانا كنت ولهان
لو المضله ضللتني من الشمس      ما ضللتني من شبيهك ليا بان"
322,جبال الارض,"علي صغر الجبال ، مقارنه في حجم كوكب الارض      احس الارض من دون الجبال الراسيه تفني
بسيط الوعي يحسب خلقها صوره فقط للعرض      لكن ماالله خلق حاجه علي الدنيا بلا معني"
323,دمع العظيم,"يالغيمه اللي دوي رعدك وبرقك سري      تري دموع الكرام اشبه بمزن الغمام
الغيم مزنه نتاجه عشب فوق الثري      ودموع الاكرام تصنع حزن عند الكرام
المرء ماضيه يبقي معه مهما جري      تاريخ الانسان وسط الذاكره له مقام
عين لها دهر ما ذاقت لذيذ الكري      تحقق المستحيل ، وتبدع ف كل عام
ما طاح من دمعها فوق الخدود وجري      الواجب الخد يستقبله بالابتسام
هذي دموع الكريم الطيب اللي ظري      علي مصادم كبار المعضلات الجسام
يوم انبرت له صواديف الزمان انبري      لحلها .. رافع راياته الي الامام
لا يفرح الشامت اللي عنه ماحد دري      ما طاحت من القهر والعشق والا الهيام
طاحت علي اللي حضنها كان ظل وذري      كانت بدايه طموحاته ، ما كانت ختام
الصبح يبدا بطاريها لا منه طري      وان نامت الكون كله في عيونه ينام
وصي عليها رسول الله بين الوري      ثلاث مرات ، لين اسمع جميع الانام
فرحمه الله لها من رب ام القري      ولخاتم الانبيا مني عليه السلام
دمع العظيم ف رحاب الام يا من تري      شعور لو جيت ابا اوصفه ، شاب الكلام"
324,الفخر والعز,"اللي يبي يقهر العدوان في صوره      ينزل الصوره اللي مجدها خالد
الصوره اللي ف ايادي الناس منشوره      صوره تميم الفخر والعز ابو خالد"
325,وسام ام الشعب,"علي خطا زايد ، وزايد كل عام      شوط الغلا في كل قلب لاطمه
تبحر سفينه دوله الفخر بسلام      حتي لو امواج البحر متلاطمه
زايد يعسف المجد من عاده غلام      وشلون تستغرب لا شفته خاطمه
اجمل وطن داري ، لكن اغلي وسام      وسام ام الشعب (امي فاطمه)"
326,ابشرك,"ابشرك بشري تسر الناظرين      انك حبيبي والعواذل خلهم
ما اقول تسوي من عيوني الاثنتين      وحده لكن تسوي عيوني كلهم
اوامرك تمشي وحنا حاظرين      لولاك حمدان وقصيده من لهم
لكن دخيل رموش عينك يالحسين      من فوق خدك يوم طاحت شلهم
انا لا شفت رموشك احس بحنين      ودي من الشمس استظل ف ظلهم
انا وقلبي والغلا .. متعاهدين      نخلي اعداءك تموت بذلهم
دبي في فصل الشتاء للعاشقين      روعه لاكثرهم ولع .. واقلهم"
327,احتضنك المجد,"احتضنك المجد وباحساس تاريخي      لو تدرك النطق ، تدري وش يجب قوله
يا سيدي يا فخر الامجاد يا شيخي      اعاهدك لا كبرت اصبح رجل دوله"
328,سلطه و دفتر,"يا صاحبي صده العاشق تري غلطه      لا يفتنك زينك الباذخ ولا تغتر
قلوب حسادي من الحسد منجلطه      ساعدتهم بالمفارق والزمان افتر
احيان حمدان شيخ في يده سلطه      واحيان حمدان شاعر في يده دفتر"
329,رقه طفولتك,"رقه طفولتك في كفك وفي كفي      احساسي اني ملكت الارض باكملها
هناك اشياء واجد لامست شفي      لكن كفك صراحه كانت اجملها"
330,هذا الصغير,"الوصف فالصوره مايحتاج للسرد      تعبير عن واقع بدون اي تزييف
هذا الصغير اللي مسك كفه الورد      بكره تشوفونه وهو قابض السيف"
331,الرويس وغياثي,"سلموا علي الرويس و ع غياثي      سلموا علي هل الظفره جماعه
لي غلاهم ساكن فيني وراثي      ماهي بمتمسكه عندي وداعه
فيهم الوصف الثلاثي والثلاثي      الفخر والطيب من فوق الشجاعه"
332,يعلمني الرمايه,"الي الرحمن شكري وامتناني      وتوحيده بقلبي و بلساني
جعلني واحد من خيره امه      وعلي سنه نبي الله هداني
وخلاني ولد شيخ زمانه      يسولف عن مكارمه لزماني
فرق مجده عن الامجاد وانا      بمجده اصل سهيل اليماني
( يعلمني الرمايه كل يوم )      ولما اشتدت ايامي كفاني
ولا مني رميت ارمي بعزمه      وهو درعي علي من هو رماني"
333,المشكله بين الاثنين,"منظر غروب الشمس رمز الذكريات      المحزنه في كوكب الارض الحزين
ذكرني بمنظر غروب الامنيات      ف اهل الحنين اللي يعرفون الحنين
اناظره بالعين واقول بسكات      الله يعين اهل القلوب العاشقين
الشمس والغيم وعيون المترفات      لهم في قلب المهتوي سر دفين
لمعظم الركاب للشمس التفات      بقلوبهم قبل التفاته كل عين
ويالساده اللي تعشقون السيدات      اللي علي عرش الغلا متسيدين
عمر غروب الشمس ما سبب شتات      بين الاثنين ، المشكله بين الاثنين"
334,في ثانيه,"الشجره اللي واقفه نص الطريق      ترجو من الابداع فكره مبدعه
كم مرها قلب من اللهفه رقيق      في ثانيه .. تستقبله وتودعه"
335,مجاراه لقصيده ضاحي خلفان,"في اعين العشاق فلتختال      مدينه تتسابق الامال
حتي نحققها بهمه قاءد      بمجده تتفاخر الاجيال
وكانه كان يقول لشعبه      بالفعل كسب المجد ليس محال
فتبسموا من فوق ابراج سمت      للسحب لاتبكيكم الاطلال"
336,اهل الرياده,"توشحي بالفخر والعز يا بلادي      مراكز اهل الرياده باسمك اولها
في خدمتك كل شيخ مواطن عادي      اللي ما يخدم بلاده ، ما يمثلها
بيتين ومعبره عن غايه مرادي      من يقدر انه يكملها .. يكملها"
337,حاجه,"يا طير الهدد مامن ظروف الليالي صد      نحب الحياه ونبذل العزم ونواجه
في قلبي وقلبك شوق طاغي وحب و ود      وعيني علي حاجه ، وعينك علي حاجه"
338,ادراك,"من خلقه الانسان يحتاج الادراك      كي يصنع التاريخ في الطول والعرض
انا هنا.. لكن طموحاتي هناك      بعد ما حققت الطموحات في الارض"
339,فكره شامله,"الناس ليسو سوي فالكره والامتنان      ولم تكن يوما من ايامها كامله
واذا جرحني فلان اقول من هو فلان      ما اعامله بالذي يبغيني اعامله
احشم عوي الذيب واقدر صهيل الحصان      واصد عن كل رجل همته خامله
الحكمه من الشعر والسحر سحر البيان      اجتمعت اثنينها في فكره شامله
ما فيه فارس علي فارس يحب الهوان      الصامل يقدر اهل الوقفه الصامله
يستحقر الرمح نفسه لا طعن له جبان      ما بالك بفارس وقت اللقا حامله"
340,ذكرياتي مع راشد,"راحه القلب من صوت الاذان      عوضتني عن الحزن الكليف
لجل راشد .. بعد جيت المكان      فيه ذكري لراشد .. يا لطيف
وجه راشد وشكل الخيزران      في كفوفه ومنطقه الشريف
وابتسامته .. طيبه وامتنان      حتي في وجه رجال كفيف
ادعوا لراشد في شهر رمضان      دعوه المءمن بقلب نظيف
للبنادم شموخ وعنفوان      وضيف ما تستطيع انك تضيف
بس لا من ملك بعض الحنان      وافقده ، ينقلب شخص ضعيف
يا سفينه شعور الاتزان      بحر حزني تري موجه مخيف
كيف ترسين في بر الامان ؟!      يا سفينه ، وبحري دون سيف
ذكرياتي مع راشد .. زمان      حركت شي في القلب الرهيف
الغريبه .. وانا راعي مكان      اشعر اني بعد فرقاه ضيف"
341,سيد المجد,"يا امه الاسلام قبل العروبه      باسم الامارات و اسم سيد المجد
بوخالد اللي عند هقوه شعوبه      العيد هل هلاله وذعذع الوجد
من مسقط لدوله قطر وابشروا به      من المنامه للكويت لثري نجد"
342,سءالك غلط,"بعد شفتني في جنيف والشوق مثل السم      في قلب الذي ما يقدر يواصلك في جنيف
لا تسال عن جروحي ولا تقول لي مهتم      جواب السءال اللي طرحته ما اظن يضيف
حلول لمشكلتي مع هجرك اللي لم      احسبه حقيقي بل حسبته مجرد زيف
كنوع من انواع الدلع والتغلي ام ..      كنوع من الغيره علي من بنات الريف
يالين الثري وجباله النايفات الشم      بريفه ومدنه قالوا اللي تحبه طيف
علي مركب الهجر ف بحر بعد ماله يم      ترحل ترحال الشتا يوم جاه الصيف
سءالك غلط ، تسال عن جروح قلبي كم؟      من الواجب انك تسال جروح قلبي كيف
هل جروح قلبي جات من صد والا هم ؟      من هموم دورات الزمن والزمان مخيف
هذا اولا .. وثانيا : يا ثقيل الدم      هموم الخلايق ، كل هم وله تعريف
وهم يخص ، وهم بين العباد يعم      وهم يجي تكليف ، واخر يجي تشريف
هموم توصيك السهر ما يفيدك ، نم      وهموم تخلي جفنك من المنام معيف
عموما .. حبيبي شو تبي من عيوني تم      جروحي حقيقيه ، وحبك هو التزييف"
343,حاضر ومستقبل,"السحب كنها من احساس الغلا مختلسه      في عيون العاشق المدبر وعين المقبل
والهدوء مروق الحاله فقط في الجلسه      كنه يرتب مع الحاضر لك المستقبل"
344,الغزاله,"سبحان من دخل الرحمه في قلب السبع      ايلين جاته الغزاله حانيه راسها
اللين منه صفه ، والحزم عنده طبع      ف الارض ميزه ربي ، واسالوا ناسها"
345,قوارب,"علي متن القوارب لهفه الاحباب تكتب فصل      تعال نجدد الوصل القديم ونقبر الفرقا
هذا يوم جميع مواصفاته خصصت للوصل      هنا غيم وهنا نهر وهنا عشب وهنا ورقا"
346,الله لنا,"لو حرك الغصن الاخضر باردك يالنسيم      ما حرك الشوق عود الزين يوم انثني
تستحقر نفوسنا شي لو انه عظيم      لا صار درب الوصول المكسبه ذلنا
اسرار قلبي بعيده عن عيون الحريم      لو ان عيون الحريم تزيد قلبي عنا
اسامر الليل وحدي كن ما لي نديم      بس النديم الحقيقي قاف شعري وانا
اهيم والشاعر ايلا ضاق صدره يهيم      لو كان شيخ وحياته بين رغد وهنا
احساسه المرهف يحسسه بانه يتيم      بالرغم من كثرت احبابه هناك و هنا
يساهم ف هدم ذاتي كل جرح قديم      والذات يحتاج بسمه تدفعه للبنا
الله لنا في الشقا ، والله لنا في النعيم      شيوخ و مواطنين نردد ( الله لنا )"
347,محمد الدوله,"وريث الامجاد عن داره وعن شعبه      يودع محمد الدوله و قايدها
محبه تجعل العدوان مرتعبه      عوايد اجدادنا ، تسلم عوايدها"
348,نعمه من الله,"صوره ترهب عدو الله وتفرح مءمن      لزعيم بلادنا و الشرق الاوسط كله
باختلاف الجيل والا باختلاف الازمن      ابو خالد نعمه من الله ربت ف ارض الله"
349,زايد وجابر,"حمدان ، راعي دار ليس بعابر      سبيل ، والعهد القديم يتجدد
علي خطي زايد مع الشيخ جابر      الشيخ مشعل مع عضيده محمد
جهودهم علي جميع المنابر      في عالم الابداع تصنع تفرد"
350,وفا,"يا هلا من ضمير و مرحبا كل ساع      احترامي يليق بشخصك المحترم
والفخر والشجاعه يا طويل الذراع      والمراجل من حدود الوفا للكرم
ورث ابوك المليك اللي بالامجاد شاع      ذكره اللي عسانا منه ما ننحرم"
351,ابو,"انتي وانا .. بكره الي من كبرنا      بانقول للاحباب قبل الاعادي
كنا صغار و نحضنه نحسب انا      نحضن ابو عنده شموخ ومبادي
و انما في واقع العمر .. كنا      نحضن وطن مانحضن انسان عادي"
352,اميره قلوب الانقياء,"يا اميره قلوب الاتقيا مرني طاريك      مرور السهر في محجر عيون عشاقه
اقدم لك من العمر روحي ولا يكفيك      كما انه يقدم يانع الورد في باقه
شعور المحب الصادق اللي بلا تشكيك      تبينه عينه لو يخفيه خفاقه
وش افخم من اسمي يوم مرت حروفه فيك      تقولين يا (حمدان) والروح منساقه
تقولين يا (حمدان) واقول يا لبيك      غلا .. حن رعاده وله لاح براقه
خذاه الزمن من صغر سنه ما بين يديك      سياسه وشعر وطير ومسرج وناقه
كثر ما اشتهرت وصرت معشوق ذيك و ذيك      لك الشوق حصري والمعاليق مشتاقه
يا مولاتي اللي جنتي من تحت رجليك      حنان الامومه ينعش الروح ترياقه
يا ام الشيوخ بلاد زايد تفاخر فيك      علي درب فعل الخير خطوتك سباقه
تقولين مجدك ورث جدك وورث ابيك      الامجاد للي يملك الوعي والطاقه
عسي الدار ما تفقدك والعين ما تبكيك      ورا كل عملاق صنع مجد .. عملاقه"
353,ابن فراج,"علي كثر هالناس و الله ما فيهم      مثلك يا بن فراج في عين حمدان
بياض قلبك لو يوزع عليهم      لقيت كل الناس ما تحمل اضغان"